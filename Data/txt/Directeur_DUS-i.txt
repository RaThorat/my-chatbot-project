Aryan van Driel is per 1 januari 2023 directeur Dienst Uitvoering Subsidies aan Instellingen (Dus-I) bij het ministerie van Volksgezondheid, Welzijn en Sport. Aryan was sinds 2020 Manager Divisie I van DUS-I en heeft de functie van directeur een aantal maanden waargenomen.
Daarvoor werkte hij als zelfstandige in diverse interim managementfuncties. Na het afronden van de hogere Hotelschool heeft hij een Master in Bedrijfswetenschappen behaald aan de universiteit van Nijmegen, en daarna de Post doc IT auditing en Operationele auditing gehaald.