In dit format voor een businesscase moet u als aanvrager aannemelijk maken dat het experiment een verwachte positieve businesscase heeft.
Oftewel: dat de verwachte baten minimaal zo groot zijn als de (extra) kosten die in het kader van het experiment worden gemaakt.
Daarnaast wordt ook een onderbouwde inschatting gevraagd van de eventuele meerkosten in de Wmo, de Zvw en de overige kosten die het experiment met zich meebrengt.
Een ander experiment, waarbij de voorwaarde is dat minimaal 20% van de kosten van het experiment worden gedekt vanuit cofinanciering en maximaal 80% vanuit de aan te vragen uitkering.
Het centrale doel van het experiment is om de behoefte aan Wlz-zorg bij kwetsbare inwoners uit te stellen of te verminderen.
Een vaak voorkomend maatschappelijk effect is dat kwetsbare inwoners zo lang mogelijk, met kwaliteit van leven, thuis kunnen blijven wonen.
Andere maatschappelijke effecten zijn bijvoorbeeld een gunstig effect op de kwaliteit van leven voor diens naasten, het verminderen van de druk op de arbeidsmarkt en informele (mantel)zorg, beter op elkaar afgestemde zorg en ondersteuning, een gunstiger effect op de tevredenheid van medewerkers, et cetera.
Denk bijvoorbeeld aan de wetten (Jeugdwet, Wmo, Zvw en Wlz) en/of sectoren (VG, ggz, ouderenzorg) waarin de doelgroep zich bevindt en welke type problematiek zij ervaren (psychogeriatrie, lichamelijke klachten, mobiliteitsklachten, eenzaamheid, cognitief, verminderde zelfredzaamheid, et cetera).
Als u hier verandering in verwacht gedurende de looptijd van het experiment, kunt u dan een beeld geven van de verwachte ontwikkeling?
Voor het monitoren van het centrale doel van het experiment (uitstel/voorkomen van Wlz-zorg) en de mogelijkemaatschappelijke bijeffecten zal objectief en onafhankelijk wetenschappelijk onderzoek worden uitgevoerd en moeten gegevens worden verzameld door middel van een monitor.
Hoe ziet u het vervolg van het experiment en de daarbij horende bekostiging voor zich, na afloop van de initiële looptijd van het experiment (bij uit de evaluatie gebleken gunstige resultaten)?
In dit onderdeel vragen wij u om –voor zover mogelijk – een inschatting te maken van de kosten en baten van het experiment.
De bedoeling is dat uit uw inschatting blijkt dat uw experiment een positieve businesscase oplevert, oftewel dat de gemaakte kosten niet hoger zijn dan de verwachte baten.
Let op: de kosten en baten uit dit format kunnen niet een-op-een gebruikt worden voor de specificatie van de begroting die u moet meesturen bij de aanvraag van de SPUK (in geval van een experiment op basis van vergoeding van 80% van de kosten).
Dit komt onder meer doordat de looptijd van het experiment anders kan zijn dan de periode van de SPUK (van 1 januari 2024 tot en met 31 december 2024) en doordat de kosten (en baten) van de SPUK bij de verantwoording controleerbaar door een accountant moeten zijn.
Overigens zijn kosten voor reguliere bedrijfsvoering of langlopende verplichtingen zoals licenties voor automatisering zijn niet aan te merken als kosten voor het experiment.
Hieronder kunt u de waarden die u eerder berekend heeft samenvoegen, om zo het financiële effect van uw experiment in te zien.