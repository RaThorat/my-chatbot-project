DUS-I voert voor de LLO-Katalysator twee subsidieregelingen uit: Bouwsteen 2, Subsidieregeling LLO-oplossingen energie- en grondstoffentransitie 2023–2026, richt zich op regio’s die samen met relevante partners werken aan nieuwe vormen van leren en ontwikkelen. Door deze vraaggestuurde LLO-oplossingen blijven mensen duurzaam inzetbaar op de arbeidsmarkt.
Bouwsteen 3, Subsidieregeling LLO-professionalisering opleiders 2023–2026, heeft als doel publieke onderwijsinstellingen beter in staat te stellen vraaggericht en op maat LLO-oplossingen te ontwerpen, ontwikkelen en uit te voeren.
Door deze professionaliseringsslag zijn instellingen beter in staat om LLO-oplossingen aan te bieden, passend bij de vraag van de arbeidsmarkt.
Publieke onderwijsinstellingen in het mbo, hbo en wo kunnen deze subsidies aanvragen.