Bent u een stichting of vereniging die kwalificeert als amateursportorganisatie en investeert u in sportmaterialen of in uw accommodatie? Dan komt u in aanmerking voor de BOSA-subsidie.
U kunt 20% subsidie ontvangen als u minimaal 12.500 euro uitgeeft aan bouwkosten, onderhoudskosten of de aanschaf van sportmaterialen. En u kunt 30% subsidie krijgen als u uw accommodatie duurzamer of toegankelijker maakt.
In uw aanvraag kunt u alle kosten tegelijkertijd opnemen. U kunt uw aanvraag achteraf indienen met facturen die niet ouder zijn dan twaalf maanden, maar u kunt ook vooraf een aanvraag indienen als u van plan bent een grotere investering te gaan doen.
In beide gevallen is het belangrijk dat uw gegevens juist en volledig zijn. En dat u in ieder geval voldoet aan de voorwaarden van het faciliteren van amateursport.
Meer weten? Kijk voor meer informatie op de webpagina van BOSA.