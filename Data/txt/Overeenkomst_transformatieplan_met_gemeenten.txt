Partijen onderschrijven dat deze Overeenkomst Transformatieplan – gelet op het onzekere karakter van (het verloop en de uitkomst van) het ‘transformatieproject’ – voortvloeit uit de afspraken zoals opgenomen in de huidige versie van het IZA en het Beoordelingskader en niet uitputtend in alle regels en/of toekomstige wijzigingen van het IZA en het Beoordelingskader kan voorzien.
Indien dit tot een onredelijke situatie leidt, dan zullen Partijen zo spoedig mogelijk in overleg treden en daarbij redelijkheid en billijkheid betrachten met inachtneming van de belangen van de andere Partij.
De Deelnemende Partij en Financier houden zich aan de inhoud van het goedgekeurde Transformatieplan, waaronder de daarin opgenomen Mijlpalen, de in het Transformatieplan overeengekomen termijnen waarbinnen de Mijlpalen moeten zijn behaald en de overige afspraken.
In geval van strijdigheid van bepalingen in dezeOvereenkomst Transformatieplan met de inhoud van het Transformatieplan, prevaleert het bepaalde in deze Overeenkomst Transformatieplan.
De kosten die vergoed worden met Transformatiemiddelen mogen niet (ook) op een andere manier bekostigd worden (bijvoorbeeld vergoeding uit hoofdevan een subsidie of een van rijkswege beschikbare vergoeding), noch mag sprake zijn van overcompensatie.
De Financier dient tijdig en juist een SPUK-aanvraag in bij de Minister van VWS en de Deelnemende Partij verleent hieraan voor zover nodig haar medewerking.
De Financier staat ervoor in dat is voldaan aan de voorwaarden zoals gesteld in de SPUK(-beschikking), waaronder de verantwoordingseisen van de Minister van VWS op grond van artikel 17a van de Financiële-verhoudingswet.
De Deelnemende Partij is verplicht een adequate (juiste, tijdige en volledige) administratie bij te houden en op eerste verzoek van de Coördinerende Zorgverzekeraar en/of Financier inzicht te verschaffen in deze administratie voor zover deze betrekking heeft op de inhoud van het Transformatieplan, inclusief geleverde inspanningen (bij een inspanningsverplichting), de behaalde resultaten (bij een resultaatsverplichting) en de daadwerkelijk voor de uitvoering van het Transformatieplan gemaakte kosten.
De Deelnemende Partij is verplicht de werkzaamhedeninclusief coördinatie daarvan zoals opgenomen in het Transformatieplan af te stemmen met de Deelnemende Partijen.
De Deelnemende Partij is verplicht op eerste verzoek van de Coördinerende Zorgverzekeraar en/of Financier medewerking te verlenen aan controles op rechtmatigheid, waaronder een controle op overcompensatie van betaalde Transformatiemiddelen, en het verstrekken van gegevens ten behoeve daarvan.
De Deelnemende Partij is verplicht verkregen resultaten van en kennis over de betreffende transformatieom niet aan andere zorgaanbieders en/of overige gerelateerde partijen ter beschikking te stellen ter voorkoming van onbedoelde concurrentievoordelen.
Het Ministerie van VWS coördineert de wijze waarop deze informatie wordt gedeeld en de Deelnemende Partijverleent zijn actieve medewerking daaraan.