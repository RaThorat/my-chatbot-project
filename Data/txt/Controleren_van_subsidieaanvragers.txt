Er vindt een controle plaats op de bij de subsidieaanvragen opgegeven naam en het Kamer van Koophandel-nummer van de subsidieaanvrager, de Kamer van Koophandel-nummers uit het (interne) register Misbruik en Oneigenlijk gebruik (M en O-register) en de Kamer van Koophandel-nummers uit het (externe) faillissementenregister. 
Het doel is om inzicht te krijgen in rechtmatig gebruik van overheidsmiddelen en risico’s op eventueel misbruik en oneigenlijk gebruik daarvan te verkleinen. Met de controle van de subsidieaanvragers wordt geprobeerd om te voorkomen dat publieke middelen worden verstrekt aan subsidieaanvragers die daarop geen recht op hebben. Het proces draagt bij aan een zorgvuldig en een verantwoord subsidieverleningsproces.
De controle zorgt ervoor dat subsidieaanvragers op een snelle en een efficiënte wijze kunnen worden gecontroleerd. Na de controle vindt altijd nog een controle en een afweging door een subsidiemedewerker plaats bij de keuze om subsidiemiddelen eventueel wel of niet toe te kennen.
DUS-I moet zich ervan verzekeren dat subsidieaanvragers recht hebben op publieke middelen. De controle die wordt uitgevoerd, is een hulpmiddel om dit deel van het subsidieproces te ondersteunen.
De naam en het Kamer van Koophandel-nummer van de subsidieaanvragers bij de ingediende subsidieaanvragen, Kamer van Koophandel-nummers van subsidieaanvragers uit het M en O-register en Kamer van Koophandel-nummers uit het faillissementenregister.
De data-analist gebruikt een code om te controleren of het bij de subsidieaanvraag opgegeven Kamer van Koophandel-nummer van de subsidieaanvrager is opgenomen in het M en O-register en in het faillissementenregister.
Afhankelijk van de uitkomst van de controle bepaalt de subsidiemedewerker altijd of eventueel vervolgstappen in het subsidieproces moeten worden ondernomen. Bijvoorbeeld, of er nadere vragen aan subsidieaanvragers moeten worden gesteld. Er is géén sprake van geautomatiseerde besluitvorming.
Eventueel risico is dat de data in het M en O-register en het faillissementenregister tijdens de controle niet is geüpdatet. Om dit te voorkomen, wordt dit vooraf gecontroleerd.
meer info https://algoritmes.overheid.nl/nl/algoritme/controleren-van-subsidieaanvragers-dienst-uitvoering-subsidies-aan-instellingen-dusi/78452666