{
    "Documents": [
        {
            "Doc ID": 41,
            "Title": "Subsidieregeling+Biotech+Booster",
            "Chunks": [
                {
                    "Chunk": "In de subsidieregeling Biotech Booster staat dat gunstigere staatssteunregels gelden voor innovatie van het MKB. De subsidieontvanger verklaart te voldoen aan artikel 28, lid 4 van de Algemene Groepsvrijstellingsverordening (AGVV) waarbij bepaalde categorieën steun op grond van de artikelen 107 en 108 van het Verdrag met de interne markt mogelijk zijn."
                }
            ]
        },
        {
            "Doc ID": 42,
            "Title": "RIF-2",
            "Chunks": [
                {
                    "Chunk": "In RIF-2 is ervoor gekozen dat samenwerkingsverbanden niet meer jaarlijks over de voortgang van hun project rapporteren, maar alleen halverwege de looptijd van het project (‘midterm’) en na afronding van het project."
                },
                {
                    "Chunk": "Samenwerkingsverbanden voeren een zelfevaluatie uit en dienen een voortgangsrapportage in waarin zij in iedere geval een doorkijk geven hoe het project na afloop van de RIF-periode kan worden verduurzaamd."
                },
                {
                    "Chunk": "Als gevolg van de beperkingen van COVID-19 hebben sinds 2020 alle commissiegesprekken met samenwerkingsverbanden digitaal plaatsgevonden. Uit oogpunt van efficiëntie hebben gesprekken in 2022 en 2023 nog steeds digitaal plaatsgevonden."
                },
                {
                    "Chunk": "In het najaar van 2021 is de zogenaamde ‘coulance-regeling’ voor RIF gepubliceerd (regeling van de minister van OCW van 24 november 2021 nr. MBO/27198599). Samenwerkingsverbanden kunnen van deze regeling gebruik maken in het geval zij als gevolg van COVID-19 knelpunten ondervinden in de uitvoering van activiteiten en de financiering van het project."
                },
                {
                    "Chunk": "Van samenwerkingsverbanden wordt verwacht dat zij ook in de voortgangsrapportage (‘midterm’) in gaan op de gevolgen van COVID-19 en de maatregelen die zij hebben genomen."
                },
                {
                    "Chunk": "Tijdens de 33 voortgangsgesprekken vraagt de commissie expliciet naar de gevolgen van de COVID-19. De commissie kan het samenwerkingsverband adviseren de subsidieperiode te verlengen. De uiteindelijke afweging en besluit om dit te doen ligt bij het samenwerkingsverband."
                },
                {
                    "Chunk": "DUS-I bewaakt ook bij de voortgangsrapportage dat deze volledig is en ingaat op de gestelde criteria en subcriteria in de regeling. Er wordt dezelfde werkwijze gehanteerd als bij de behandeling van aanvragen."
                },
                {
                    "Chunk": "De adviseur bereidt eveneens een preadvies aan de commissie voor. De adviseur kent op grond van de beoordeling per criterium van de regeling een voldoende of een onvoldoende toe."
                },
                {
                    "Chunk": "In een voorgesprek bespreekt de commissie op grond van de schriftelijke beoordelingen welke vragen met het samenwerkingsverband besproken moeten worden om te kunnen komen tot een eindoordeel. Na afloop van het gesprek met het samenwerkingsverband vindt er een nabespreking plaats. De commissie kent per criterium haar definitieve score toe."
                },
                {
                    "Chunk": "DUS-I verwerkt het advies van de commissie in een terugkoppelingsbrief richting de pps."
                }
            ]
        },
        {
            "Doc ID": 43,
            "Title": "Stand+van+uitvoering+2023",
            "Chunks": [
                {
                    "Chunk": "De Dienst Uitvoering Subsidies aan Instellingen (DUS-I of DUS-i) is een expertisecentrum op het gebied van subsidies. DUS-I voert 138 regelingen uit voor de ministeries van OCW en VWS."
                },
                {
                    "Chunk": "In 2023 werd zo’n 19.220 keer subsidies verleend, voor een totaalbedrag van ongeveer €8,2 miljard."
                },
                {
                    "Chunk": "DUS-I draagt bij aan een gezond en slim Nederland voor iedereen."
                },
                {
                    "Chunk": "DUS-I Retouradres Postbus 20350 2500 EJ Den Haag."
                },
                {
                    "Chunk": "In de Stand van de Uitvoering vraagt DUS-I aandacht voor de knelpunten in onze dienstverlening aan instellingen en burgers. Dit document delen we met de Eerste en Tweede Kamer. We doen dit om de signalen bespreekbaar te maken en samen met politiek en beleid te werken aan oplossingen."
                },
                {
                    "Chunk": "In de Stand van de Uitvoering 2023 van DUS-I laten we de belangrijkste knelpunten zien die we in onze dienstverlening aan instellingen, gemeenten en burgers ervaren."
                },
                {
                    "Chunk": "Betere gegevensuitwisseling tussen uitvoerders is cruciaal om de publieke dienstverlening te verbeteren en de rechtmatigheid van subsidieverlening te borgen."
                },
                {
                    "Chunk": "Met de juiste (wettelijke) grondslag en samenwerking tussen overheidsinstanties hoeven aanvragers hun gegevens niet steeds opnieuw aan te leveren. Dit vermindert niet alleen de lastendruk voor aanvragers. Ook verlaagt het de uitvoeringskosten voor DUS-I en andere overheidsinstanties, omdat er minder (onnodige) gegevenscontroles nodig zijn."
                },
                {
                    "Chunk": "Van medewerkers van DUS-I wordt steeds meer politiek-bestuurlijke affiniteit, taalvaardigheid en analytisch vermogen gevraagd. Door de krapte op de arbeidsmarkt is het moeilijk om kwalitatief geschoolde medewerkers aan te trekken."
                },
                {
                    "Chunk": "Vanwege schommelingen en onvoorspelbaarheid in het opdrachtenpakket werkt DUS-I noodzakelijkerwijs met een flexibele schil en veel externe inhuur. We zien dat over het algemeen de inschaling van werkzaamheden door uitvoeringsorganisaties minder concurrerend is in vergelijking tot andere onderdelen van de overheid."
                },
                {
                    "Chunk": "Voor onze (kundige) medewerkers wordt in een krappe arbeidsmarkt een overstap naar een beter betalende organisatie aantrekkelijk en gemakkelijk."
                },
                {
                    "Chunk": "Wij geven inbreng bij de implementatie en uitrol van het Beleidskompas bij VWS en OCW."
                },
                {
                    "Chunk": "Wij stellen onze uitvoeringsexpertise beschikbaar in ons Subsidielab, waar wij onze opdrachtgevende beleidsdirecties adviseren over de kwaliteit en uitvoerbaarheid van subsidieregelingen."
                },
                {
                    "Chunk": "Wij doen onderzoek naar de mogelijkheden om bij de overheid bekende informatie op te halen uit authentieke bronnen waardoor aanvragers deze informatie niet (opnieuw) met ons hoeven te delen. Wij benutten leerplatforms van o.a. Klein Lef en Rijksbrede Benchmark Groep om kennis uit te wisselen over de problematiek."
                },
                {
                    "Chunk": "Wij verkennen samen met onze opdrachtgevers mogelijkheden om onvoorzien werk van tevoren beter in te kunnen schatten respectievelijk het verbeteren van de nauwkeurigheid van de raming bij Miljoenennota (waardoor DUS-I tijdig over voldoende middelen beschikt om een bepaalde regeling te kunnen voorbereiden en uitvoeren)."
                }
            ]
        },
        {
            "Doc ID": 44,
            "Title": "Directeur+DUS-i",
            "Chunks": [
                {
                    "Chunk": "Aryan van Driel is per 1 januari 2023 directeur Dienst Uitvoering Subsidies aan Instellingen (Dus-I) bij het ministerie van Volksgezondheid, Welzijn en Sport. Aryan was sinds 2020 Manager Divisie I van DUS-I en heeft de functie van directeur een aantal maanden waargenomen."
                },
                {
                    "Chunk": "Daarvoor werkte hij als zelfstandige in diverse interim managementfuncties. Na het afronden van de hogere Hotelschool heeft hij een Master in Bedrijfswetenschappen behaald aan de universiteit van Nijmegen, en daarna de Post doc IT auditing en Operationele auditing gehaald."
                }
            ]
        },
        {
            "Doc ID": 45,
            "Title": "BOSA2025",
            "Chunks": [
                {
                    "Chunk": "Bent u een stichting of vereniging die kwalificeert als amateursportorganisatie en investeert u in sportmaterialen of in uw accommodatie? Dan komt u in aanmerking voor de BOSA-subsidie."
                },
                {
                    "Chunk": "U kunt 20% subsidie ontvangen als u minimaal 12.500 euro uitgeeft aan bouwkosten, onderhoudskosten of de aanschaf van sportmaterialen. En u kunt 30% subsidie krijgen als u uw accommodatie duurzamer of toegankelijker maakt."
                },
                {
                    "Chunk": "In uw aanvraag kunt u alle kosten tegelijkertijd opnemen. U kunt uw aanvraag achteraf indienen met facturen die niet ouder zijn dan twaalf maanden, maar u kunt ook vooraf een aanvraag indienen als u van plan bent een grotere investering te gaan doen."
                },
                {
                    "Chunk": "In beide gevallen is het belangrijk dat uw gegevens juist en volledig zijn. En dat u in ieder geval voldoet aan de voorwaarden van het faciliteren van amateursport."
                },
                {
                    "Chunk": "Meer weten? Kijk voor meer informatie op de webpagina van BOSA."
                }
            ]
        },
        {
            "Doc ID": 46,
            "Title": "Controleren+van+subsidieaanvragers",
            "Chunks": [
                {
                    "Chunk": "Er vindt een controle plaats op de bij de subsidieaanvragen opgegeven naam en het Kamer van Koophandel-nummer van de subsidieaanvrager, de Kamer van Koophandel-nummers uit het (interne) register Misbruik en Oneigenlijk gebruik (M en O-register) en de Kamer van Koophandel-nummers uit het (externe) faillissementenregister. "
                },
                {
                    "Chunk": "Het doel is om inzicht te krijgen in rechtmatig gebruik van overheidsmiddelen en risico’s op eventueel misbruik en oneigenlijk gebruik daarvan te verkleinen. Met de controle van de subsidieaanvragers wordt geprobeerd om te voorkomen dat publieke middelen worden verstrekt aan subsidieaanvragers die daarop geen recht op hebben. Het proces draagt bij aan een zorgvuldig en een verantwoord subsidieverleningsproces."
                },
                {
                    "Chunk": "De controle zorgt ervoor dat subsidieaanvragers op een snelle en een efficiënte wijze kunnen worden gecontroleerd. Na de controle vindt altijd nog een controle en een afweging door een subsidiemedewerker plaats bij de keuze om subsidiemiddelen eventueel wel of niet toe te kennen."
                },
                {
                    "Chunk": "DUS-I moet zich ervan verzekeren dat subsidieaanvragers recht hebben op publieke middelen. De controle die wordt uitgevoerd, is een hulpmiddel om dit deel van het subsidieproces te ondersteunen."
                },
                {
                    "Chunk": "De naam en het Kamer van Koophandel-nummer van de subsidieaanvragers bij de ingediende subsidieaanvragen, Kamer van Koophandel-nummers van subsidieaanvragers uit het M en O-register en Kamer van Koophandel-nummers uit het faillissementenregister."
                },
                {
                    "Chunk": "De data-analist gebruikt een code om te controleren of het bij de subsidieaanvraag opgegeven Kamer van Koophandel-nummer van de subsidieaanvrager is opgenomen in het M en O-register en in het faillissementenregister."
                },
                {
                    "Chunk": "Afhankelijk van de uitkomst van de controle bepaalt de subsidiemedewerker altijd of eventueel vervolgstappen in het subsidieproces moeten worden ondernomen. Bijvoorbeeld, of er nadere vragen aan subsidieaanvragers moeten worden gesteld. Er is géén sprake van geautomatiseerde besluitvorming."
                },
                {
                    "Chunk": "Eventueel risico is dat de data in het M en O-register en het faillissementenregister tijdens de controle niet is geüpdatet. Om dit te voorkomen, wordt dit vooraf gecontroleerd."
                },
                {
                    "Chunk": "meer info https://algoritmes.overheid.nl/nl/algoritme/controleren-van-subsidieaanvragers-dienst-uitvoering-subsidies-aan-instellingen-dusi/78452666"
                }
            ]
        }
    ]
}