Accountantsprotocol    

behorend bij  

de Subsidieregeling publieke gezondheid 

Dit accountantsprotocol is op maat gemaakt voor de Subsidieregeling publieke gezondheid, 
waarbij rekening is gehouden met de Schrijfwijzer Accountantsprotocollen van de NBA. 

Het betreft de volgende producten, genoemd in de Subsidieregeling publieke gezondheid artikel 
35 : 
−  artikel 35 lid 1: controleverklaring over de subsidievaststelling van de instellingssubsidie 2023 

bij jaarrekening (zie hoofdstuk 2 in dit protocol van toepassing voor Stichting 
Bevolkingsonderzoek Nederland (BVO); 

−  Tevens een rapport van feitelijke bevindingen op de bij de jaarrekening opgenomen bijlage 
met aantallen bevolkingsonderzoeken (zie hoofdstuk 3 in dit protocol van toepassing voor 
BVO).    

NB: Dit accountantsprotocol geldt nog uitsluitend voor BVO.  

Versie: 28 maart 2024 

 
 
  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Inhoudsopgave 

Hoofdstuk 1: Uitgangspunten ........................................................ 3 

1.1. Doelstelling ................................................................................................................... 3 
1.2. Definities ....................................................................................................................... 3 
1.3. Procedures .................................................................................................................... 3 

Hoofdstuk 2: Controleaanpak bij financieel verslag ....................... 4 

2.1. Controleaanpak ........................................................................................................... 4 
2.3. Gevolgen van doelgebonden en niet-doelgebonden 
subsidieverplichtingen ....................................................................................................... 5 
2.5. Betrouwbaarheid en nauwkeurigheid controleverklaring ........................... 5 

Hoofdstuk 3 Onderzoeksaanpak rapport van feitelijke bevindingen7 

3.1  Aanpak .......................................................................................................................... 7 
3.2  Referentiekader voor het rapport van feitelijke bevindingen ................. 7 
3.3  Rapporteren inzake overeengekomen specifieke werkzaamheden ...... 8 
Bijlage 1: Model Controleverklaring over de subsidievaststelling van 
de instellingssubsidie 2023 ............................................................ 9 
Bijlage 2: Model Rapport inzake overeengekomen specifieke 
werkzaamheden – Subsidieregeling publieke gezondheid met 
betrekken tot … (onderzoeksobject(en)) ..................................... 12 

 
 
  
 
Hoofdstuk 1: Uitgangspunten 

1.1. Doelstelling 

Het accountantsprotocol heeft betrekking op de Subsidieregeling publieke gezondheid voor uitsluitend 

BVO (Staatscourant d.d. 28-9-2023 nr. 26497).  

Deze subsidieregeling bevat alle algemene subsidieregels die in acht genomen worden bij 

subsidieverlening op grond van de Subsidieregeling publieke gezondheid.  

In de subsidieregeling is vastgelegd dat voor de subsidievaststelling een accountantsproduct wordt 

gevraagd indien de subsidie € 125.000 of meer bedraagt. Het betreft de volgende producten, 

genoemd in de Subsidieregeling publieke gezondheid artikel 35 : 

• 

• 

artikel 35 lid 1: controleverklaring over de subsidievaststelling van de instellingssubsidie 

2023 bij jaarrekening (zie hoofdstuk 2 in dit protocol). Afrekening van de subsidie vindt 

plaats op basis van werkelijke kosten, waarbij een aanvulling van de reserve aanvaardbare 

kosten tot 10% van het verleende subsidiebedrag mogelijk is.  

Tevens een rapport van feitelijke bevindingen betreffende de bij de jaarrekening opgenomen 

bijlage met aantallen bevolkingsonderzoeken (zie hoofdstuk 3 in dit protocol).  

1.2. Definities 

De relevante definities zijn opgenomen in artikel 1 van de regeling. Hiernaast bestaan specifieke 

voorschriften voor registeraccountants en accountants-administratieconsulenten, met name de 

Nadere Voorschriften Controle en Overige Standaarden (NV COS): 

•  Uitgangspunt voor het accountantsonderzoek gericht op de subsidievaststelling van de 

instellingssubsidie 2023 zoals verantwoord in de jaarrekening is Standaard 700 ‘Het vormen 

van een oordeel en het rapporteren over financiële overzichten’. 

•  Uitgangspunt voor het rapport van feitelijke bevindingen is Standaard 4400N 'Opdrachten tot 
het verrichten van overeengekomen specifieke werkzaamheden', die ook van toepassing is bij 

andere dan financiële informatie. 

1.3. Procedures 

De aanvraag tot vaststelling van een instellingssubsidie (artikel 32 lid 1) dient binnen tweeëntwintig 

weken na afloop van het boekjaar waarvoor de instellingssubsidie wordt aangevraagd te worden 

ingediend.  

Bij instellingssubsidies dient gebruik te worden gemaakt van een door de minister vastgesteld 

formulier. Bij dit formulier dienen accountantsproducten van een accountant (RA of AA) als bedoeld 

in artikel 1 van de Wet op het accountantsberoep te worden gevoegd indien de subsidie € 125.000 of 

meer bedraagt (artikel 35 lid 4).  

In de bijlagen van dit protocol zijn de modellen voor de accountantsproducten opgenomen, 

aangepast aan de meest recente NBA-voorbeeldteksten ten tijde van het opstellen van het protocol. 

Deze voorbeeldteksten zijn gebaseerd op de geldende Standaarden. Om de samenhang en 

herkenbaarheid van het accountantsproduct te bevorderen raadt de NBA het gebruik van de meest 

recente NBA-voorbeeldteksten aan. Wel blijft de accountant zelf verantwoordelijk voor het gebruik 

van de juiste tekst. De accountant zal deze nog moeten afstemmen op de specifieke situatie. 

De accountant mag ervoor kiezen om ten behoeve van VWS een zogenaamde "WG-verklaring" af te 

geven, waarbij uitsluitend de naam van de instellingsaccountant met de aanduiding w.g. (was 

getekend) wordt vermeld. De origineel ondertekende verklaring/rapport met de persoonlijke 

handtekening van de accountant moet in het archief van de instelling worden opgenomen.  

 
 
  
 
 
 
 
 
Hoofdstuk 2: Controleaanpak bij financieel verslag 

2.1. Controleaanpak 

Met het oog op de vaststelling van de betrouwbaarheid van de verstrekte informatie over de 

subsidievaststelling van de instellingssubsidie 2023 van Stichting BVO wordt een controleverklaring 

(als bedoeld in artikel 35 lid 1) bij de door de instelling ingediende jaarrekening (als bedoeld in artikel 
32 lid 2.c) verstrekt. De ingediende jaarrekening betreft het financieel verslag met 
subsidievaststelling van de instellingssubsidie betreffende artikel 46, 51 en 57) voorzien van een 
bijlage met de aantallen bevolkingsonderzoeken betreffende artikel 46, 51 en 57.  
Indien de activiteiten waarvoor de subsidie is verleend geheel zijn verricht en volledig is voldaan aan 

de verplichtingen die verbonden zijn aan de verleende subsidie, wordt de subsidie vastgesteld op het 

bedrag waarvan de hoogte bij de verlening is genoemd, verminderd met de eventuele overschrijding 

van de maximaal toegestane reservering, bedoeld in artikel 23. 

NB: Een aparte subsidiedeclaratie voor de instellingssubsidie kan achterwege blijven 

indien de daarmee te verstrekken (subsidie-) informatie reeds in de in te zenden 

jaarrekening is opgenomen (artikel 32 lid 3). De informatie over subsidieregeling Publieke 

Gezondheid in het financieel verslag geeft een zodanig inzicht dat een verantwoord oordeel kan 

worden gevormd omtrent de aanwending en de besteding van de subsidie door de instelling en geeft 

de benodigde informatie om de subsidie vast te stellen.  

2.2. Referentiekader voor de controleverklaring  
Voor de controlewerkzaamheden die leiden tot de controleverklaring behorend bij het financieel 

verslag met de subsidievaststelling van de instellingssubsidie 2023 gelden de volgende 

aandachtspunten: 

a)  Kosten: de verantwoorde kosten dienen samen te hangen met de in de verleningsbeschikking 

opgenomen activiteiten voor instellingssubsidies (artikel 1 c) nader omschreven in het 

activiteitenplan (artikel 9 lid 2) en de begroting (artikel 9 lid 3);  

b)  Egalisatiereserve: voor de egalisatiereserve bij instellingssubsidies: 

- 

- 

- 

de stand van de egalisatiereserve en de toevoeging aan of onttrekking uit de 

egalisatiereserve is juist berekend (artikel 23); 

er is rekening gehouden met het maximum van 10% of het in de verlening genoemde lagere 

maximum (artikel 23 lid 6);  

een onttrekking uit de egalisatiereserve is besteed aan de activiteiten waarvoor de 

instellingssubsidie van het desbetreffende boekjaar is verleend (artikel 23 lid 5 ). Besteding 

aan extra activiteiten of andere activiteiten is niet toegestaan. De aanwending van de 

egalisatiereserve wordt in de jaarrekening /subsidiedeclaratie toegelicht (artikel 24); 

c)  Vergoedingen: de subsidieontvanger die aan derden goederen ter beschikking stelt of voor 

derden diensten verricht, brengt daarvoor een vergoeding in rekening die ten minste 

kostendekkend is, tenzij het derden betreft voor wie de gesubsidieerde activiteiten bestemd zijn 

(artikel 29); 

d)  Kostenberekening: de baten en lasten die door middel van interne doorberekeningen worden 

toegerekend worden bepaald op bedrijfseconomische en maatschappelijk aanvaardbare 

grondslagen. Voorzover hierin lasten zijn begrepen van materiële vaste activa, dan worden deze 

lasten op basis van aanschaffingsprijzen van die activa berekend; 

e)  Voorzieningen: toevoegingen aan voorzieningen die samenhangen met de gesubsidieerde 

activiteiten zijn subsidiabele kosten, tenzij de minister anders bepaalt (artikel 23 lid 3).  

f)  Verzekeringsplicht: Het voldoen aan de in artikel 21 genoemde verzekeringsplicht, tenzij 

ontheffing is verleend (artikel 21 lid 3). De accountant onderzoekt hierbij, of aan deze plicht is 

voldaan volgens de interne registraties en of eventueel ontheffing is verleend. De accountant 

 
 
  
 
 
 
onderzoekt of er een registratie bestaat voor de daarvoor in aanmerking komende te verzekeren 

en verzekerde objecten. De accountant controleert niet de toereikendheid van de verzekering. 

Aan de niet genoemde artikelen van de Subsidieregeling publieke gezondheid hoeft bij de uitvoering 

van de controle geen aandacht te worden besteed, met dien verstande dat om de controle op de 

hierboven genoemde artikelen goed te kunnen verrichten kennisneming van de Wet op de 

bevolkingsonderzoeken en de niet genoemde artikelen van de Subsidieregeling publieke gezondheid 

(inclusief de toelichting) noodzakelijk is. 

2.3. Gevolgen van doelgebonden en niet-doelgebonden 
subsidieverplichtingen 

In de verleningsbeschikking, kunnen doelgebonden en niet-doelgebonden verplichtingen zijn 

opgenomen (artikelen 4:37 t/m 4:39 Algemene wet bestuursrecht en artikel 26 en 27 van de 

Subsidieregeling publieke gezondheid). De accountant neemt van de inhoud van deze beschikking 

kennis en betrekt de naleving van de eventueel opgenomen doelgebonden en niet-doelgebonden 

subsidieverplichtingen in de werkzaamheden indien dit in de beschikking expliciet is vermeld. 

Expliciet vermelden houdt in dat terzake van die verplichtingen in de beschikking is uitgewerkt wat 

het te hanteren normenkader is, welke foutdefinities hierbij gelden en welke werkzaamheden van de 

accountant worden verwacht. Afwijkingen van doelgebonden en niet-doelgebonden 

subsidieverplichtingen, die indien dit is aangegeven in de verleningsbeschikking van belang zijn voor 

de te verstrekken Assurance, weegt de accountant mee bij het af te geven accountantsoordeel in de 

controleverklaring. 

2.4 Andere informatie 
Het financieel verslag  omvat naast verantwoordingsinformatie ook andere informatie, die bestaat 

uit:  

• 

bijlage met aantallen bevolkingsonderzoeken. 

De accountant dient overeenkomstig Standaard 720 ’De verantwoordelijkheden van de accountant 

met betrekking tot andere informatie’ vast te stellen dat de andere informatie verenigbaar is met het 

financieel verslag en geen materiële afwijkingen bevat. Indien blijkt dat de andere informatie niet 

verenigbaar is met het financieel verslag dan vermeldt de accountant dit in de controleverklaring. 

2.5. Betrouwbaarheid en nauwkeurigheid controleverklaring 

De controle behoort zodanig te worden ingepland en uitgevoerd dat een redelijke mate van zekerheid 

wordt verkregen dat het financieel verslag (de jaarrekening) geen afwijkingen van materieel belang 

bevat. Indien dit begrip voor het gebruik van statistische technieken gekwantificeerd moet worden, 

moet uitgegaan worden van een betrouwbaarheid van 95%. 

Een goedkeurende controleverklaring impliceert dat, gegeven de eerdergenoemde betrouwbaarheid, 

in het financieel verslag geen afwijkingen (onjuistheden en onzekerheden) voorkomen met een 

belang dat groter is dan de voorgeschreven toleranties. Het referentiekader is opgenomen in 

paragraaf 2.2 onder a tot en met f. Bij aanvullende subsidiebepalingen geldt ook paragraaf 2.3.  

Het totaalbedrag van de subsidiabele kosten vormt een afzonderlijke massa waarop de toleranties 

van onderstaande tabel moeten worden toegepast. Voor de strekking van de controleverklaring 

gelden de volgende toleranties (op basis van het totaalbedrag van de subsidiabele kosten). 

Materialiteitstabel 

Goedkeurend 
oordeel 

Oordeel met 
beperking 

Oordeelonthouding/ 
Afkeurende oordeel 

 
 
  
 
 
 
 
 
Fouten (afwijkingen) in financieel 
verslag 
en onzekerheden in de controle 

<2% 

>2%  -  <4% 

>4% 

Indien de accountant zowel fouten in het financieel verslag als onzekerheden in de controle aantreft, 

dan weegt hij deze bij zijn oordeelsvorming altijd in onderlinge samenhang.  

Van fouten in de verantwoording is sprake indien naar aanleiding van de uitgevoerde controle is 

gebleken dat het financieel verslag onjuistheden bevat omdat deze niet voldoen aan de normen van 

het in paragraaf 2.2 bedoelde referentiekader. Fouten worden in absolute zin opgevat. 

Salderen van fouten is daarom niet toegestaan. 

Van een onzekerheid in de controle is sprake als er onvoldoende (controle-) informatie beschikbaar is 

om posten in het financieel verslag als goed of fout aan te merken. Kortom als onzekerheid bestaat 

over het wel of niet voldoen aan de normen van dit protocol.

 
 
  
 
 
 
 
 
Hoofdstuk 3 Onderzoeksaanpak rapport van feitelijke bevindingen 

3.1  Aanpak 
De accountant voert zijn werkzaamheden uit volgens Standaard 4400 ‘Opdrachten tot het 

verrichten van overeengekomen specifieke werkzaamheden’, de Verordening Gedrags- en 

Beroepsregels Accountants (VGBA) en dit protocol. Er is geen sprake van het uitvoeren van een 

assurance-opdracht, de accountant verstrekt geen zekerheid (assurance). De accountant 

rapporteert over de uitkomsten van zijn werkzaamheden via het rapport van feitelijke bevindingen, 

zoals opgenomen in bijlage B. In dit rapport vermeldt hij welke werkzaamheden hij heeft 

uitgevoerd, wat de reikwijdte van zijn werkzaamheden is geweest en tot welke bevindingen dit 

heeft geleid. Van de accountant wordt niet verwacht dat hij een uitspraak doet over de 

toereikendheid en geschiktheid van de verrichte werkzaamheden in relatie tot het doel waarvoor 

deze worden verricht, noch voor elk ander doel. De accountant rapporteert zijn bevindingen zonder 

een oordeel hierover te vormen. Het ministerie van Volksgezondheid, Welzijn en Sport, hierna 

VWS, vormt een oordeel over de bevindingen en trekt op basis hiervan haar conclusies.  

Gezien de specifieke voorwaarden in een Standaard 4400 opdracht is de verspreidingskring van het 

rapport beperkt tot de zorgaanbieder en VWS met wie de werkzaamheden zijn afgesproken.  

3.2  Referentiekader voor het rapport van feitelijke bevindingen  

De specifieke overeengekomen werkzaamheden worden verricht op de bijlage van het financieel 

verslag. De bijlage bevat het aantallen bevolkingsonderzoeken betreffende artikel 46, 51 en 57. 

Voor het onderzoek dat leidt tot het rapport van feitelijke bevindingen gelden de volgende 

specifieke overeengekomen werkzaamheden ten aanzien van: 

Betrouwbaarheid  Screen IT bevolkingsonderzoeken registratie-systeem 

1)  Verkrijg de ISAE 3402 Type II rapportage voor 2023 (periode 1 januari t/m 31 december 

2023) aan BVO inzake Screen IT. 

2)  Verkrijg de LoR namens BVO aan de controlerend accountant van de ISAE 3402 Type II 

rapportage voor 2023.  

3)  Vaststellen dat BVO, op basis van eventuele bevindingen vanuit het ISAE3402 op Screen 

IT, vervolgwerkzaamheden heeft gedaan. 

Baarmoederhalskanker 
Hoofdstuk II - Paragraaf 2: Bevolkingsonderzoek naar baarmoederhalskanker 

4)  De accountant stelt de totstandkoming lijst uit primaire registratie van de 

bevolkingsonderzoeken naar baarmoederhalskanker vast. 

5)  De accountant stelt vast dat de in de jaarrekening opgenomen aantal onderzoeken als 

bedoeld in artikel 42 lid 2 voor wat betreft primaire uitstrijkjes (als bedoeld in artikel 41.c), 

cytologische beoordeling (als bedoeld in art 41 f), zelfafnameset (ZAS) (als bedoeld in 

artikel 41 g), controle-uitstrijkje (als bedoeld in artikel 41 h), uitstrijkje na hrHPV-positieve 

ZAS (als bedoeld in artikel 41 i) aansluiten met de lijst uit primaire registratie (het aantal 

onderzoeken zoals opgenomen in de centrale database). 

Borstkanker 
Hoofdstuk II - Paragraaf 3: Bevolkingsonderzoek naar borstkanker 

6)  De accountant stelt de totstandkoming lijst uit primaire registratie van de 

bevolkingsonderzoeken naar borstkanker vast. 

7 

 
 
 
 
 
 
 
 
 
7)  De accountant stelt vast dat de in de jaarrekening opgenomen aantal onderzoeken (als 

bedoeld in artikel 50 en artikel 48 lid b) aansluiten met de lijst uit primaire registratie (het 
aantal onderzoeken zoals opgenomen in de centrale database). 

Darmkanker 

Hoofdstuk II - Paragraaf 4: Bevolkingsonderzoek naar darmkanker 

8)  De accountant stelt de totstandkoming lijst uit primaire registratie van de 

bevolkingsonderzoeken naar darmkanker vast. 

9)  De accountant stelt vast dat de in de jaarrekening opgenomen aantal onderzoeken als 

bedoeld in artikel 55 aansluiten met de lijst uit primaire registratie (het aantal onderzoeken 

zoals opgenomen in de centrale database). 

3.3  Rapporteren inzake overeengekomen specifieke werkzaamheden  

Voor de rapportage inzake overeengekomen specifieke werkzaamheden maakt de accountant 
gebruik van het model in bijlage 2. 

In het rapport vermeldt de accountant welke overeengekomen specifieke werkzaamheden hij in dit 
kader heeft verricht en tot welke bevindingen dit heeft geleid. Voor zover de accountant bij zijn 
onderzoek bevindingen heeft vastgesteld maakt hij daarvan melding in zijn rapport van feitelijke 
bevindingen. Deze bevindingen dienen onder verwijzing naar de relevante bepaling uit 
subsidieregeling te worden gerapporteerd.  

NB: VWS maakt op basis van de gerapporteerde bevindingen een eigen afweging over de betekenis 
van de uitkomsten van de werkzaamheden in relatie tot de subsidie-vaststelling.  

8 

 
 
 
 
 
 
 
 
 
Bijlage 1: Model Controleverklaring over de subsidievaststelling 
van de instellingssubsidie 2023 

CONTROLEVERKLARING VAN DE ONAFHANKELIJKE ACCOUNTANT  

Aan: Opdrachtgever   

Ons oordeel  
Wij hebben het bijgevoegde en door ons gewaarmerkte financieel verslag met subsidievaststelling  
van de instellingssubsidie als bedoeld in artikel... [afhankelijk van de soort subsidie: 46, 51 en 57] 
(hierna: financieel verslag 2023) van ... (naam entiteit) te ... ((statutaire) vestigingsplaats) over 
de periode 2023 gecontroleerd.  

Naar ons oordeel is het financieel verslag 2023 van ... (naam entiteit) aangevende het bedrag van 
€ ….. aan subsidiabele kosten en opbrengsten, in alle van materieel belang zijnde aspecten 
opgesteld in overeenstemming met de relevante bepalingen van de Subsidieregeling publieke 
gezondheid, zoals vastgelegd in het Accountantsprotocol behorend bij de Subsidieregeling publieke 
gezondheid en met de doelgebonden en niet doelgebonden subsidieverplichtingen, zoals vastgelegd 
in de verleningsbeschikking1. 

De basis voor ons oordeel  
Wij hebben onze controle uitgevoerd volgens het Nederlands recht, waaronder ook de Nederlandse 
controlestandaarden en de relevante bepalingen uit het Accountantsprotocol behorend bij de 
Subsidieregeling publieke gezondheid. Onze verantwoordelijkheden op grond hiervan zijn 
beschreven in de sectie 'Onze verantwoordelijkheden voor de controle van het financieel verslag 
2023.   

Wij zijn onafhankelijk van ... (naam entiteit) zoals vereist in de Verordening inzake de 
onafhankelijkheid van accountants bij assurance-opdrachten (ViO) en andere voor de opdracht 
relevante onafhankelijkheidsregels in Nederland. Verder hebben wij voldaan aan de Verordening 
gedrags- en beroepsregels accountants (VGBA).  

Wij vinden dat de door ons verkregen controle-informatie voldoende en geschikt is als basis voor 
ons oordeel.  

Andere informatie 
Aan het financieel verslag en onze controleverklaring daarbij is andere informatie toegevoegd, die 
bestaat uit: 

-  Bijlage met aantallen bevolkingsonderzoeken. 

Op grond van onderstaande werkzaamheden zijn wij van mening dat de andere informatie met het 
financieel verslag verenigbaar is en geen materiële afwijkingen bevat. 
Wij hebben de andere informatie gelezen en hebben op basis van onze kennis en ons begrip, 
verkregen vanuit de controle of anderszins, overwogen of de andere informatie materiële 
afwijkingen bevat.  
Met onze werkzaamheden hebben wij voldaan aan de vereisten in de Nederlandse Standaard 720. 
Deze werkzaamheden hebben niet dezelfde diepgang als onze controlewerkzaamheden bij het 
financieel verslag. 
Het bestuur is verantwoordelijk voor het opstellen van de andere informatie. 

Benadrukking van de basis voor financiële verslaggeving en beperking in het gebruik en 
verspreidingskring 
Wij vestigen de aandacht op punt ... in de toelichting van de jaarrekening waarin de basis voor 
financiële verslaggeving uiteen is gezet. Het financieel verslag 2023 is opgesteld voor het Ministerie 
van Volksgezondheid, Welzijn en Sport met als doel 
[naam entiteit] in staat te stellen te voldoen 
aan de Subsidieregeling publieke gezondheid. Hierdoor is het financieel verslag 2023 mogelijk niet 
geschikt voor andere doeleinden. Onze controleverklaring is derhalve uitsluitend bestemd voor … 
[naam entiteit] en het Ministerie van Volksgezondheid, Welzijn en Sport en dient niet te worden 

1 Voorzover er in de verleningsbeschikking aanvullende subsidieverplichtingen zijn gesteld. 

9 

 
 
 
 
 
 
 
 
 
 
 
 
 
 
verspreid aan of te worden gebruikt door anderen. Ons oordeel is niet aangepast als gevolg van 
deze aangelegenheid. 

Verantwoordelijkheden van het bestuur en het toezichthoudend orgaan1 voor het 
financieel verslag 2023  
Het bestuur is verantwoordelijk voor het opstellen van het financieel verslag in overeenstemming 
met de bepalingen van de Subsidieregeling publieke gezondheid, met de doelgebonden en niet 
doelgebonden subsidieverplichtingen, zoals vastgelegd in de verleningsbeschikking2 en met de 
door de entiteit gekozen en beschreven grondslagen, zoals uiteengezet in punt ... in de toelichting 
van de jaarrekening en voor het bepalen dat de gebruikte grondslagen voor financiële 
verslaggeving aanvaardbaar zijn in de gegeven omstandigheden.   

In dit kader is het bestuur verantwoordelijk voor een zodanige interne beheersing die het bestuur 
noodzakelijk acht om het opstellen van het financieel verslag 2023 mogelijk te maken zonder 
afwijkingen van materieel belang als gevolg van fouten of fraude.  

Het toezichthoudend orgaan is verantwoordelijk voor het uitoefenen van toezicht op het proces van 
financiële verslaggeving van de entiteit.  

Onze verantwoordelijkheden voor de controle van financieel verslag 2023 
Onze verantwoordelijkheid is het zodanig plannen en uitvoeren van een controleopdracht dat wij 
daarmee voldoende en geschikte controle-informatie verkrijgen voor het door ons af te geven 
oordeel.  

Onze controle is uitgevoerd met een hoge mate maar geen absolute mate van zekerheid waardoor 
het mogelijk is dat wij tijdens onze controle niet alle materiële fouten en fraude ontdekken.  

Afwijkingen kunnen ontstaan als gevolg van fraude of fouten en zijn materieel indien redelijkerwijs 
kan worden verwacht dat deze, afzonderlijk of gezamenlijk, van invloed kunnen zijn op de 
economische beslissingen die gebruikers op basis van deze de aanvraag tot subsidievaststelling 
nemen. De materialiteit beïnvloedt de aard, timing en omvang van onze controlewerkzaamheden 
en de evaluatie van het effect van onderkende afwijkingen op ons oordeel.  

Wij hebben deze accountantscontrole professioneel kritisch uitgevoerd en hebben waar relevant 
professionele oordeelsvorming toegepast in overeenstemming met de Nederlandse 
controlestandaarden, het Accountantsprotocol behorend bij de Subsidieregeling publieke 
gezondheid, ethische voorschriften en de onafhankelijkheidseisen. Onze controle bestond onder 
andere uit: 

• 

• 

• 

• 

• 

het identificeren en inschatten van de risico’s dat het financieel verslag afwijkingen van 
materieel belang bevat als gevolg van fouten of fraude, het in reactie op deze risico’s 
bepalen en uitvoeren van controlewerkzaamheden en het verkrijgen van controle-
informatie die voldoende en geschikt is als basis voor ons oordeel. Bij fraude is het risico 
dat een afwijking van materieel belang niet ontdekt wordt groter dan bij fouten. Bij fraude 
kan sprake zijn van samenspanning, valsheid in geschrifte, het opzettelijk nalaten 
transacties vast te leggen, het opzettelijk verkeerd voorstellen van zaken of het doorbreken 
van de interne beheersing; 
het verkrijgen van inzicht in de interne beheersing die relevant is voor de controle met als 
doel controlewerkzaamheden te selecteren die passend zijn in de omstandigheden. Deze 
werkzaamheden hebben niet als doel om een oordeel uit te spreken over de effectiviteit 
van de interne beheersing van de organisatie; 
het evalueren van de geschiktheid van de gebruikte grondslagen voor het opstellen van de 
financieel verslag 2023 en het evalueren van de redelijkheid van schattingen door het 
bestuur en de toelichtingen die daarover in het financieel verslag 2023 staan; 
het evalueren van de presentatie, structuur en inhoud van het financieel verslag 2023 en 
de daarin opgenomen toelichtingen; en 
het evalueren of het financieel verslag 2023 de onderliggende transacties en 
gebeurtenissen zonder materiële afwijkingen weergeeft. 

1 Zo nodig aanpassen als een toezichthoudend orgaan ontbreekt 
2 Voorzover er in de verleningsbeschikking aanvullende subsidieverplichtingen zijn gesteld 

10 

 
 
 
 
 
 
 
 
 
 
 
Wij communiceren met het toezichthoudend orgaan onder andere over de geplande reikwijdte en 
timing van de controle en over de significante bevindingen die uit onze controle naar voren zijn 
gekomen, waaronder eventuele significante tekortkomingen in de interne beheersing.  

Plaats en datum  

Naam accountantspraktijk  

Naam accountant  

11 

 
 
 
 
 
 
 
Bijlage 2: Model Rapport inzake overeengekomen specifieke 
werkzaamheden – Subsidieregeling publieke gezondheid met 
betrekken tot … (onderzoeksobject(en)) 

Afgegeven ten behoeve van het Ministerie van Volksgezondheid, Welzijn en Sport. 

Aan: Opdrachtgever  

Doel van dit rapport inzake overeengekomen specifieke werkzaamheden 
Ons rapport is uitsluitend bedoeld om te rapporteren over enkele onderdelen van de naleving van 
de aan de subsidieregeling publieke gezondheid verbonden verplichtingen en is mogelijk niet 
geschikt voor een ander doel. 

Dit rapport is uitsluitend bedoeld voor [Opdrachtgever] en het Ministerie van Volksgezondheid, 
Welzijn en Sport(hierna aan te duiden met: “de beoogde gebruikers” en dient niet te worden 
verspreid aan of te worden gebruikt door anderen. 

Samenvatting [bevindingen] 
[De samenvatting van de bevindingen dient te worden beschreven op een wijze die objectief is, in 
bewoordingen die duidelijk, niet misleidend en niet voor verschillende interpretaties vatbaar zijn] 

Verantwoordelijkheden van [Opdrachtgever] en de beoogde gebruikers  
[Opdrachtgever] en de beoogde gebruiker(s) hebben) erkend dat de overeengekomen specifieke 
werkzaamheden geschikt zijn voor het doel van de opdracht. 

[Opdrachtgever] is verantwoordelijk voor … (onderzoeksobject(en)) waarop de overeengekomen 
specifieke werkzaamheden zijn uitgevoerd.  

Van [Opdrachtgever] en de beoogde gebruiker(s) wordt verwacht dat zij een eigen afweging 
maken van de overeengekomen specifieke werkzaamheden en bevindingen die door ons zijn 
gerapporteerd en hun eigen conclusies trekken uit de door ons uitgevoerde werkzaamheden. 

Onze verantwoordelijkheden  
Een opdracht tot het verrichten van overeengekomen specifieke werkzaamheden houdt in dat wij 
de specifieke werkzaamheden uitvoeren die zijn overeengekomen met [Opdrachtgever] [Indien van 
toepassing: en met andere beoogde gebruiker(s)] en de bevindingen rapporteren, die de feitelijke 
uitkomsten zijn van de uitgevoerde overeengekomen specifieke werkzaamheden. 

Wij doen geen uitspraken over de geschiktheid van de overeengekomen specifieke 
werkzaamheden.  

Wij hebben de overeengekomen specifieke werkzaamheden uitgevoerd volgens het Nederlands 
recht, waaronder de Nederlandse Standaard 4400, ‘Opdrachten tot het verrichten van 
overeengekomen specifieke werkzaamheden’.  

Deze opdracht tot het verrichten van overeengekomen specifieke werkzaamheden is geen 
assurance-opdracht. Derhalve brengen wij geen oordeel of assurance-conclusie tot uitdrukking. 

Indien wij aanvullende werkzaamheden hadden verricht, zouden mogelijk andere aangelegenheden 
onder onze aandacht zijn gekomen die gerapporteerd zouden zijn. 

Beroepsethiek en kwaliteitsmanagement 
Wij hebben de voor ons geldende relevante ethische voorschriften in de Verordening gedrags- en 
beroepsregels accountants (VGBA) nageleefd. 

Wij hebben de onafhankelijkheidsregels van de Verordening inzake de onafhankelijkheid van 
accountants bij assurance-opdrachten (ViO) nageleefd 

Wij passen de ‘Nadere voorschriften kwaliteitssystemen’ (NVKS) toe. Op grond daarvan beschikken 
wij over een samenhangend stelsel van kwaliteitsmanagement inclusief vastgelegde richtlijnen en 

12 

 
 
 
 
 
 
 
 
 
 
 
 
 
 
 
 
 
 
 
procedures inzake de naleving van ethische voorschriften, professionele standaarden en andere 
relevante wet- en regelgeving. 

Specifieke werkzaamheden en bevindingen  

Wij hebben de hieronder beschreven specifieke werkzaamheden, die wij met [opdrachtgever] 
[indien van toepassing: en de beoogde gebruiker(s)] zijn overeengekomen in de 
opdrachtvoorwaarden van .. (datum), uitgevoerd op .. (onderzoeksobject(en). Verder zijn 
hieronder onze bevindingen vermeld inclusief details over eventuele uitzonderingen. 

Specifieke werkzaamheden:  

Bevindingen: 

Verkrijg de ISAE 3402 Type II rapportage voor 2023 (periode 1 januari 

Betrouwbaarheid  Screen IT bevolkingsonderzoeken registratie-systeem 
1) 
t/m 31 december 2023) aan BVO inzake Screen IT. 
2) 
3402 Type II rapportage voor 2023.  
3) 
ISAE3402 op Screen IT, vervolgwerkzaamheden heeft gedaan. 

Stel vast dat BVO, op basis van eventuele bevindingen vanuit het 

Verkrijg de LoR namens BVO aan de controlerend accountant van de ISAE 

Stel de totstandkoming lijst uit primaire registratie van de 

Baarmoederhalskanker 
Hoofdstuk II - Paragraaf 2: Bevolkingsonderzoek naar 
baarmoederhalskanker 
4) 
bevolkingsonderzoeken naar baarmoederhalskanker vast. 
5) 
bedoeld in artikel 42 lid 2 voor wat betreft primaire uitstrijkjes (als bedoeld in 
artikel 41.c), cytologische beoordeling (als bedoeld in art 41 f), zelfafnameset 
(ZAS) (als bedoeld in artikel 41 g), controle-uitstrijkje (als bedoeld in artikel 41 
h), uitstrijkje na hrHPV-positieve ZAS (als bedoeld in artikel 41 i) aansluiten met 
de lijst uit primaire registratie (het aantal onderzoeken zoals opgenomen in de 
centrale database). 

Stel dat de in de jaarrekening opgenomen aantal onderzoeken als 

Borstkanker 
Hoofdstuk II - Paragraaf 3: Bevolkingsonderzoek naar borstkanker 
6) 
Stel de totstandkoming lijst uit primaire registratie van de 
bevolkingsonderzoeken naar borstkanker vast. 
7) 
bedoeld in artikel 50 en artikel 48 lid b) aansluiten met de lijst uit primaire 
registratie (het aantal onderzoeken zoals opgenomen in de centrale database). 

Stel vast dat de in de jaarrekening opgenomen aantal onderzoeken (als 

Darmkanker 

Hoofdstuk II – Paragraaf 4: Bevolkingsonderzoek naar darmkanker 
8) 
Stel de totstandkoming lijst uit primaire registratie van de 
bevolkingsonderzoeken naar darmkanker vast. 
9) 
Stel vast dat de in de jaarrekening opgenomen aantal onderzoeken als 
bedoeld in artikel 55 aansluiten met de lijst uit primaire registratie (het aantal 
onderzoeken zoals opgenomen in de centrale database). 

Plaats en datum  

Naam accountantspraktijk  

Naam accountant 

13 

 
 
 
 
 
 
 
 
 
 
 
 
 
 
 
 
 
 
 
 
 
