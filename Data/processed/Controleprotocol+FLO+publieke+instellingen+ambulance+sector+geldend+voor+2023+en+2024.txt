Accountantsprotocol FLO 
ambulancesector geldend voor 2023 en 
2024 

behorend bij de overgangsregeling Functioneel Leeftijdsontslag (FLO) voor 
publieke instellingen in de ambulancesector 

Dit accountantsprotocol is op maat gemaakt voor de verantwoording inzake afspraken tussen 
het ministerie van VWS en de publieke instellingen in de ambulancesector inzake financiële 
bijdragen van het ministerie van VWS in de overgangsregeling Functioneel Leeftijdsontslag in de 
ambulancezorg, waarbij rekening is gehouden met de Schrijfwijzer Accountantsprotocollen van 
de NBA. 

Het betreft het volgende product: 

−

controleverklaring bij declaratie financiële tegemoetkoming FLO-overgangsrecht publieke
instellingen in de ambulancesector 2023 en 2024.

15-02-2024

1 

INHOUDSOPGAVE 
Hoofdstuk 1: Uitgangspunten ...................................................................................... 3 
1.1 Doelstelling ................................................................................................... 3 
1.2 Definities ....................................................................................................... 3 
1.3 Procedures .................................................................................................... 3 
Hoofdstuk 2: Onderzoeksaanpak bij de declaratie van een financiële bijdrage ................... 4 
2.1 Controleaanpak ............................................................................................. 4 
2.2 Referentiekader voor de controleverklaring .................................................. 4 
2.3 Betrouwbaarheid en materialiteit controleverklaring ..................................... 4 

BIJLAGE: Model controleverklaring – Financiële tegemoetkoming FLO-overgangsrecht 
publieke instellingen in de ambulancesector .................................................................. 5 

2 

 
 
Hoofdstuk 1: Uitgangspunten 

1.1 Doelstelling 
Het Accountantsprotocol heeft betrekking op de declaratie van kosten voor de overgangsregeling 
Functioneel Leeftijdsontslag (FLO) in de ambulancesector zoals vastgelegd in de afspraken d.d. 12 
november 2010 en 20 januari 2011 tussen het ministerie van VWS en de publieke instellingen in de 
ambulancezorg inzake de ‘omzetting vergoeding overgangsrecht ouderenregelingen’. 
Indien de financiële tegemoetkoming van het ministerie van VWS € 125.000 of meer bedraagt, 
wordt een controleverklaring gevraagd bij de declaratie van een financiële tegemoetkoming. In 
hoofdstuk 2 van dit protocol is de onderzoeksaanpak voor deze controleverklaring nader 
uitgewerkt. 

1.2 Definities 
Er bestaan specifieke voorschriften voor registeraccountants en Accountant Administratie-
consulenten, met name de Controle en overige standaarden (COS). Uitgangspunt voor het 
accountantsonderzoek gericht op de aanvraag van een tegemoetkoming van VWS inzake de FLO-
overgangsregeling is Standaard 805 'Bijzondere overwegingen - Controles van een enkel financieel 
overzicht en controles van specifieke elementen, rekeningen of posten van een financieel 
overzicht'. 

1.3 Procedures 
De declaratie van een financiële bijdrage voor het FLO-overgangsrecht dient binnen tweeëntwintig 
weken na afloop van de periode waarop de declaratie betrekking heeft te worden ingediend. 
Daarbij dient gebruik te worden gemaakt van een door de minister vastgesteld formulier. Bij dit 
formulier dient indien de declaratie € 125.000 of meer bedraagt een controleverklaring te worden 
verstrekt door een accountant: een registeraccountant of Accountant Administratieconsulent als 
bedoeld in artikel 1 van de Wet op het accountantsberoep. Het model voor deze controleverklaring 
is als bijlage bij dit protocol gevoegd. 

De accountant mag ervoor kiezen om ten behoeve van VWS een zogenaamde "WG-verklaring" af te 
geven, waarbij uitsluitend de naam van de instellingsaccountant met de aanduiding w.g. (was 
getekend) wordt vermeld. De origineel ondertekende verklaring/rapport met de persoonlijke 
handtekening van de accountant moet in het archief van de instelling worden opgenomen.

3 

 
 
 
Hoofdstuk 2: Onderzoeksaanpak bij de declaratie van 
een financiële bijdrage 

2.1  Controleaanpak 
Ter vaststelling van de betrouwbaarheid van de verstrekte informatie wordt een controleverklaring 
gevraagd bij de door de instelling ingediende declaratie van een financiële tegemoetkoming in de 
FLO-overgangsregeling. 

2.2  Referentiekader voor de controleverklaring 
Voor het controlewerkzaamheden die leiden tot de controleverklaring behorend bij de in 2.1 
genoemde declaratie gelden de volgende toetspunten: 
a)  de in de declaratie verantwoorde kosten en eventuele andere vergoedingen die in mindering 

worden gebracht op de kosten dienen in overeenstemming te zijn met de in paragraaf 1.1 van 
dit protocol genoemde afspraken inzake de financiële tegemoetkoming van het ministerie van 
VWS in de FLO-overgangsregeling met de publieke instellingen in de ambulancesector; 

b)  de in de declaratie verantwoorde kosten hebben betrekking op het betreffende kalenderjaar (1 
januari tot en met 31 december). Uitgangspunt voor de verantwoorde kosten (bv. stortingen in 
de netto pensioenregeling (NPR)) betreft de periode van de verloning; 

c)  de declaratie voldoet aan de eis dat gebruik wordt gemaakt van het door de minister 

vastgestelde formulier en de bijbehorende voorschriften over de inhoud van het formulier; 
d)  de kosten worden berekend op basis van een controleerbare methode, die is gebaseerd op 

bedrijfseconomische grondslagen en normen die in het maatschappelijk verkeer als 
aanvaardbaar worden beschouwd en die door de aanvrager stelselmatig worden toegepast. 

2.3 Betrouwbaarheid en materialiteit controleverklaring 
De controle behoort zodanig te worden ingepland en uitgevoerd dat een redelijke mate van 
zekerheid wordt verkregen dat het financieel verslag geen afwijkingen (fouten) van materieel belang 
bevat. Indien laatstgenoemd begrip voor het gebruik van statistische technieken gekwantificeerd 
moet worden, moet uitgegaan worden van een betrouwbaarheid van 95%. 

Een goedkeurende controleverklaring impliceert dat, gegeven de eerder genoemde betrouwbaarheid, 
in het financieel verslag geen afwijkingen (onjuistheden) en in de controle geen onzekerheden 
voorkomen met een belang dat groter is dan de voorgeschreven toleranties. Het referentiekader is 
opgenomen in paragraaf 2.2 onder a tot en met d. 

Het totaalbedrag van de subsidiabele kosten vormt de omvangsbasis waarop de toleranties van 
onderstaande tabel moeten worden toegepast. 

Voor de strekking van de controleverklaring gelden de volgende toleranties: 

Materialiteitstabel 

Fouten (afwijkingen) in de 
eindverantwoording 
en onzekerheden in de controle 

Oordeel 

Goedkeurend 
Oordeel 

Oordeel met 
beperking 

Verklaring van 
oordeelonthouding/ 
Afkeurende oordeel 

<2% 

>2%  -  <4% 

>4% 

Indien de accountant zowel fouten in het financieel verslag als onzekerheden in de controle 
aantreft, dan weegt hij deze bij zijn oordeelsvorming altijd in onderlinge samenhang. 

Van fouten in de verantwoording is sprake indien naar aanleiding van de uitgevoerde controle is 
gebleken dat het financieel verslag onjuistheden bevat omdat deze niet voldoen aan de normen van 
het in paragraaf 2.2 bedoelde referentiekader. Fouten worden in absolute zin opgevat. Salderen van 
fouten is daarom niet toegestaan. 

Van een onzekerheid in de controle is sprake als er onvoldoende (controle-) informatie beschikbaar is 
om posten in het financieel verslag als goed of fout aan te merken. Kortom als onzekerheid bestaat 
over het wel of niet voldoen aan de normen van het referentiekader. 

4 

 
 
 
 
 
 
 
 
 
 
 
 
 
 
BIJLAGE: Model controleverklaring – Financiële 
tegemoetkoming  FLO-overgangsrecht  publieke 
instellingen in de ambulancesector 

CONTROLEVERKLARING VAN DE ONAFHANKELIJKE ACCOUNTANT 

Aan: Opdrachtgever 

Ons oordeel 
Wij hebben het bijgevoegde en door ons gewaarmerkte declaratieformulier tot vaststelling van 
de financiële tegemoetkoming FLO-overgangsrechten publieke instellingen in de ambulancezorg 
voor wat betreft het onderdeel declaratie (inclusief de toelichtingen) van …………… (naam 
entiteit) te …. (statutaire vestigingsplaats) over [202X] gecontroleerd. 

Naar ons oordeel is de declaratie van de Financiële tegemoetkoming FLO-overgangsrechten 
publieke instellingen in de ambulancezorg, aangevende het bedrag van € ….. aan voor 
tegemoetkoming in aanmerking komende kosten en € … aan inkomsten, in alle van materieel 
belang zijnde aspecten in overeenstemming met de bepalingen van de voorwaarden voor de 
Financiële tegemoetkoming FLO-overgangsrechten voor publieke instellingen in de ambulance 
sector, zoals vastgelegd in de afspraken d.d. 12 november 2010 en 20 januari 2011 tussen het 
ministerie van VWS en de publieke instellingen in de ambulancezorg inzake de ‘omzetting 
vergoeding overgangsrecht ouderenregelingen’. 

De basis voor ons oordeel 
Wij hebben onze controle uitgevoerd volgens het Nederlands recht, waaronder ook de Nederlandse 
controlestandaarden en het Accountantsprotocol behorend bij de Financiële tegemoetkoming FLO- 
overgangsrecht publieke instellingen in de ambulancesector. Onze verantwoordelijkheden op grond 
hiervan zijn beschreven in de sectie 'Onze verantwoordelijkheden voor de controle van de 
declaratie’. 

Wij zijn onafhankelijk van .. (naam entiteit) zoals vereist in de Verordening inzake de onafhankelijkheid 
van accountants bij assurance-opdrachten (ViO) en andere voor de opdracht relevante 
onafhankelijkheidsregels in Nederland. Verder hebben wij voldaan aan de Verordening gedrags- en 
beroepsregels accountants (VGBA). 

Wij vinden dat de door ons verkregen controle-informatie voldoende en geschikt is als basis voor ons 
oordeel. 

Beperking in het gebruik en verspreidingskring 
Het financieel verslag is opgesteld voor het Ministerie van Volksgezondheid, Welzijn en Sport met als 
doel ….. (naam entiteit) in staat te stellen te voldoen aan de Financiële tegemoetkoming FLO-
overgangsrecht publieke instellingen in de ambulancesector. Hierdoor is het financieel verslag 
mogelijk niet geschikt voor andere doeleinden. Onze controleverklaring is derhalve uitsluitend 
bestemd voor ….. (naam entiteit) en het Ministerie 
van Volksgezondheid, Welzijn en Sport en dient niet te worden verspreid aan of te worden 
gebruikt door anderen. 

Verantwoordelijkheid van het bestuur voor de declaratie 
Het bestuur van de entiteit is verantwoordelijk voor het opstellen van de declaratie in 
overeenstemming met de bepalingen en de voorwaarden voor de Financiële tegemoetkoming FLO-
overgangsrecht in de publieke ambulance-instellingen zoals vastgelegd in de afspraken d.d. 12 
november 2010 en 20 januari 2011 tussen het ministerie van VWS en de publieke instellingen in 
de ambulancezorg inzake de ‘omzetting vergoeding overgangsrecht ouderenregelingen’. 

In dit kader is het bestuur verantwoordelijk voor een zodanige interne beheersing die het bestuur 
noodzakelijk  acht  om  het opstellen  van  de  declaratie  mogelijk  te  maken  zonder  afwijkingen  van 
materieel belang als gevolg van fouten of fraude. 

Onze verantwoordelijkheden voor de controle van de declaratie 
Onze verantwoordelijkheid is het zodanig plannen en uitvoeren van een controleopdracht dat 
wij daarmee voldoende en geschikte controle-informatie verkrijgen voor het door ons af te 
geven oordeel. 

5 

 
 
 
 
 
 
 
 
 
 
 
 
 
Onze controle is uitgevoerd met een hoge mate maar geen absolute mate van zekerheid waardoor 
het mogelijk is dat wij tijdens onze controle niet alle materiële fouten en fraude ontdekken. 

Afwijkingen kunnen ontstaan als gevolg van fraude of fouten en zijn materieel indien redelijkerwijs 
kan worden verwacht dat deze, afzonderlijk of gezamenlijk, van invloed kunnen zijn op de 
economische beslissingen die gebruikers op basis van deze het financieel verslag nemen. De 
materialiteit beïnvloedt de aard, timing en omvang van onze controlewerkzaamheden en de 
evaluatie van het effect van onderkende afwijkingen op ons oordeel. 

Wij hebben deze accountantscontrole professioneel kritisch uitgevoerd en hebben waar relevant 
professionele oordeelsvorming toegepast in overeenstemming met de Nederlandse 
controlestandaarden, het accountantsprotocol behorend bij de Financiële tegemoetkoming FLO-
overgangsrecht publieke instellingen in de ambulancesector, ethische voorschriften en de 
onafhankelijkheidseisen. Onze controle bestond onder andere uit: 

•  het identificeren en inschatten van de risico’s dat het financieel verslag afwijkingen van 

materieel belang bevat als gevolg van fouten of fraude, het in reactie op deze risico’s bepalen 
en uitvoeren van controlewerkzaamheden en het verkrijgen van controle-informatie die 
voldoende en geschikt is als basis voor ons oordeel. Bij fraude is het risico dat een afwijking 
van materieel belang niet ontdekt wordt groter dan bij fouten. Bij fraude kan sprake zijn van 
samenspanning, valsheid in geschrifte, het opzettelijk nalaten transacties vast te leggen, het 
opzettelijk verkeerd voorstellen van zaken of het doorbreken van de interne beheersing; 

•  het verkrijgen van inzicht in de interne beheersing die relevant is voor de controle met als doel 

controlewerkzaamheden te selecteren die passend zijn in de omstandigheden. Deze 
werkzaamheden hebben niet als doel om een oordeel uit te spreken over de effectiviteit van de 
interne beheersing van de organisatie; 

•  het evalueren van de geschiktheid van de gebruikte grondslagen voor het financieel 
verslag en het evalueren van de redelijkheid van schattingen door het bestuur en de 
toelichtingen die daarover in het financieel verslag staan; 

•  het evalueren van de presentatie, structuur en inhoud van het financieel verslag en de daarin 

opgenomen toelichtingen; en 

•  het evalueren of het financieel verslag de onderliggende transacties en gebeurtenissen 

zonder materiële afwijkingen weergeeft. 

Wij communiceren met het toezichthoudend orgaan onder andere over de geplande reikwijdte en 
timing van de controle en over de significante bevindingen die uit onze controle naar voren zijn 
gekomen, waaronder eventuele significante tekortkomingen in de interne beheersing. 

Plaats en datum 

Naam 

accountantspraktijk 

Naam accountant 

6 

 
 
 
 
 
 
 
