Informatie over activiteiten en begroting 

Toelichting bij de activiteiten  
Voor iedere activiteit waarvoor u subsidie aanvraagt beschrijft u:  

  de aard, omvang, duur en wijze van uitvoering van de activiteiten, en 
  de met de activiteiten na te streven doelstellingen, resultaten of producten.  

Ook kunt u bij uw aanvraag een uitgebreid activiteitenplan meesturen. Dit is niet verplicht. 

Toelichting bij de begroting  
Voor iedere activiteit geeft u een begroting op. Deze moet u nauwkeurig en reëel berekenen. De 
hoogte van het subsidiebedrag wordt berekend op basis van de begroting van de kosten die nodig 
zijn voor het uitvoeren van uw activiteiten. Hierbij wordt rekening gehouden met de eigen bijdrage 
en bijdragen van derden.  U moet de kosten en opbrengsten kort beschrijven. 

Personeel 
  Vermeld hier alle personele kosten (van uw eigen personeel in loondienst) voor de activiteit. 
  De indexatie vanwege de Overheidsbijdrage in de Arbeidskostenontwikkeling (OVA) mag niet 

worden opgegeven. De OVA wordt later in het jaar toegekend. 

  De kosten voor externe inhuur vallen niet onder eigen personeel en geeft u op bij ‘Overige 

 

kosten’ 
In de toelichting geeft u inzicht in het aantal fte per functie maal de kosten. Het maximum tarief 
is vastgesteld. Het maximale aantal fte per functie en het maximale jaartarief per functie per 
organisatie is ook vastgesteld. Dit staat in de subsidieregeling. 

Materieel 
  Vermeld alle materiële kosten, bijvoorbeeld drukwerkkosten, software of kosten bijeenkomsten, 

voor de activiteit. 

  Maak de kosten inzichtelijk en licht de kosten cijfermatig toe. Eventuele offertes kunnen worden 

meegestuurd. 

  Onvoorziene kosten kunnen niet worden opgegeven. 

Overige kosten/ kosten derden 
  Vermeld alle kosten die niet vallen onder de personele of materiële kosten. Dit zijn bijvoorbeeld 

accountantskosten, externe inhuur en trainingen. 

  Maak de kosten inzichtelijk en licht de kosten cijfermatig toe. Eventuele offertes kunnen worden 

meegestuurd. 

  Vermeld bij externe inhuur het aantal uren maal het uurtarief. 
  Onvoorziene kosten en kosten voor (toevoegingen aan) voorzieningen en reserves kunnen niet 

worden opgegeven. Dit zijn bijvoorbeeld wachtgelden. 

Eigen bijdrage  
  Dit is de bijdrage van de subsidieaanvrager zelf voor de activiteit.  
  Vermeld de eigen bijdrage aan de activiteit. Deze wordt ingebracht vanuit de eigen middelen van 

uw organisatie en is afkomstig uit het eigen vermogen.  

  Bijdragen van deelnemers aan activiteiten worden ook wel ‘eigen bijdragen’ genoemd, maar 

deze geeft u op onder de bijdragen van derden. 

 
 
 
 
 
 
Bijdragen van derden 
  Dit zijn bijdragen die u niet ontvangt vanuit de subsidie en die u gebruikt om de activiteit uit te 
voeren. Dit zijn bijvoorbeeld renteopbrengsten, contributies, geoormerkte schenkingen en 
legaten, sponsoring, bijdragen van deelnemers aan de activiteiten en subsidies van een ander 
bestuursorgaan. 

  De bijdragen moeten van derden afkomstig zijn en worden gebruikt voor de activiteit. Of ze 

worden gegenereerd door de activiteit, bijvoorbeeld door kaartverkoop. 

  Vermeld hier alle bijdragen van derden aan de activiteit, exclusief de gevraagde subsidie.  
  Als de bijdragen derden niet per activiteit kunnen worden gespecificeerd, dan kunt u deze in 

totaal voor alle activiteiten vermelden.  

  Specificeer en licht de bijdragen van derden per verstrekker cijfermatig toe.  
  Als u voor dezelfde kosten ook subsidie (of een andere financiële bijdrage) heeft aangevraagd bij 
een ander bestuursorgaan, dan moet u dit melden. Geef hierbij aan wat van de stand van zaken 
is van de beoordeling van die andere aanvraag. Als dit op een later tijdstip plaatsvindt dan moet 
u dit direct melden bij DUS-I.  

Liquiditeitsprognose 
Is de liquiditeitsbehoefte niet gelijkmatig over het jaar is verdeeld? Dan kunt u een 
liquiditeitsprognose meesturen. Hierin moet u de liquiditeitsprognose specificeren en onderbouwen. 

Overzicht kern- en satellietziekenhuizen donatie 
Voor orgaan- en weefseldonatie en -transplantatie is Nederland opgedeeld in 7 regio’s. Deze regio’s 
bestaan uit kernziekenhuizen en satellietziekenhuizen die verbonden zijn met de universitaire 
ziekenhuizen met transplantatiecentra. Het overzicht kern- en satellietziekenhuizen donatie vindt u 
op de website van de Nederlandse Transplantatie Stichting (NTS).  

 
 
