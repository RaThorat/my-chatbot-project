### Elementen plan van aanpak
### Publicatie | 26-04-2024
### 
### Bij uw aanvraag voor een projectsubsidie via de subsidieregeling Topsportevenementen 2024-2028 stuurt u een plan van aanpak mee. Het plan moet in ieder geval de volgende onderdelen bevatten:
### 
### Organisatorische haalbaarheid
### Beschrijving van de doelstellingen van het evenement.
### Beschrijving van de doelstellingen van de stakeholders en draagvlak:
### Aansluiting bij de doelstellingen van het Strategisch Kader Topsport 2032 en de Nationale Topsportevenementen Strategie.
### Verplichtingen (voorwaarden) van de Internationale Federatie of een andere rechtenhouder.
### Doelstellingen van de sportbond (topsportbeleid van de bond).
### Betrokkenheid van de gemeente bij het topsportevenement.
### Betrokkenheid van de provincie bij het topsportevenement.
### Toelichting op de locatie- en datakeuze.
### Beschrijving van de organisatie van het topsportevenement:
### Rechtspersoon.
### Organisatievorm.
### Inzicht in benodigd eigen en in te huren personeel.
### Weergave van de organisatiestructuur.
### De opzet van het topsportevenement.
### Weergave van het wedstrijd- en trainingsschema.
### Verwachte bezoekersaantallen.
### Wat er moet gebeuren voor het aanpassen of bouwen van de (tijdelijke) accommodatie.
### Inschatting van de verwachte media-aandacht en het bereik (internationaal, nationaal, regionaal, lokaal).
### Beschrijving van de kritische succesfactoren.
### Financiële haalbaarheid
### Begroting. Gebruik hiervoor het format.
### Welke concrete acties de lokale organisatie gaat ondernemen om geld uit de markt te halen om daarmee organisatiekosten te dekken.
### Risicoanalyse
### Op basis van de organisatorische en financiële haalbaarheid maakt u een risicoanalyse. De analyse maakt u aan de hand van de clusters uit het begrotingsmodel:
### De doelstelling per cluster.
### Een korte beschrijving van het ingeschatte risico en het mogelijke gevolg ervan.
### De kans op het risico en de impact ervan via een kleurenschema klein (groen), middel (oranje), groot of reëel (rood).
### Welke maatregelen er worden genomen om de risico’s te verkleinen.
### Maatschappelijke waarde
### Beschrijving van de inspanningen gericht op het maatschappelijk verantwoord organiseren van het evenement. Waarbij in ieder geval in wordt gegaan op:
### Het bieden van optimale omstandigheden voor topsporters, zodat zij kunnen inspireren door eerlijk, integer en zichtbaar te presteren.
### Efficiënte en effectieve organisatie.
### Duurzame en klimaatneutrale organisatie.
### Het bieden van een inclusief en toegankelijk evenement.
### Aandacht voor de gezondheid en de veiligheid van deelnemers, medewerkers en bezoekers.
### Toelichting hoe het topsportevenement door derden wordt ingezet om maatschappelijke of economische vraagstukken te realiseren (bijvoorbeeld bijdragen aan beleidsdoelen van de gemeente of een maatschappelijk activatieprogramma).
### Ondersteuningsbrieven
### In de bijlage kunt u de ondersteuningsbrieven van de partijen die betrokken zijn bij de organisatie van het evenement meesturen.