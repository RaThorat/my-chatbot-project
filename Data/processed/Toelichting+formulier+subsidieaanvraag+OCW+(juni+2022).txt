Toelichting bij het formulier subsidieaanvraag (en wijzigingen 
hierop) behorend bij artikel 3.1 van de Kaderregeling subsidies 
OCW, SZW en VWS 

Dit document licht stapsgewijs alle onderdelen van het aanvraagformulier voor een subsidieverlening 
van het Ministerie van Onderwijs,Cultuur en Wetenschap toe. 

Heeft u na het lezen van deze toelichting nog vragen of opmerkingen, stuur dan een e-mail naar 
OCWsubsidies@minVWS.nl of bel naar 070 3405566. 

Modelformulier voor subsidieaanvraag 
Aanvragen moeten door middel van een vastgesteld formulier worden gedaan inclusief de hierin 
opgenomen modellen. Dit modelformulier voor subsidieaanvraag is bekend gemaakt op de website 
https://www.dus-i.nl/subsidies/kaderregeling-ocw 

Als u het formulier niet volledig invult zult u worden verzocht de ontbrekende informatie alsnog aan te 
leveren. Dit verlengt de beslistermijn omdat deze wordt opgeschort totdat alle benodigde informatie 
is ontvangen. Voor andere mogelijke consequenties zie artikel 2.3 van de Kaderregeling OCW, SZW 
en VWS (hierna: Kaderregeling) en toelichting hierop. 

Het formulier kan via de elektronische weg worden ingezonden. Stuur een gescande versie van het 
ondertekende formulier met bijlagen aan OCWsubsidies@minVWS.nl.  

Dit formulier kan ook worden gebruikt voor wijzigingen van reeds gedane subsidieaanvragen onder 
vermelding van: 

o  de gegevens onder punt 1 en 8. 
o  De informatie volgens de oorspronkelijke aanvraag en de betreffende wijziging, voorzien van 
toelichting en onderbouwing. Vermeld dit in het desbetreffende onderdeel van het formulier. 

1 

 
 
 
 
 
 
 
 
 
 
1.  NAW-gegevens en overige gegevens van uw instelling 

De contactpersoon is veelal niet degene die de aanvraag ondertekent en kan een andere 
persoon zijn dan de projectleider (met name bij projectsubsidies). 

Een bevoegd gezag- of crediteurennummer is een uniek nummer, dat bij de eerste 
subsidieaanvraag bij OCW aan uw instelling is toegekend. Heeft u al eerder een subsidie van 
OCW ontvangen, dan is dit nummer eveneens in een voorgaande subsidiebeschikking vermeld. 
Indien dit uw eerste subsidieaanvraag bij OCW is, dan is dit nummer nog niet bekend en vult u 
N.V.T. in. 

IBAN (bankrekeningnummer) waarop de eventueel te verlenen subsidie wordt gestort. 
Stuur in de volgende gevallen een recent bankafschrift mee: 

o  U vraagt voor het eerst een subsidie bij het betreffende ministerie aan 
o  U wenst de subsidie op een andere bankrekening te ontvangen dan u eerder bekend heeft 

gemaakt aan het betreffende ministerie waar u subsidie aanvraagt 

Btw bij subsidies 
De hoogte van het subsidiebedrag wordt gewoonlijk berekend op basis van een begroting van 
de kosten die nodig zijn voor het uitvoeren van een subsidieactiviteit. Bent u btw-plichtig voor 
deze activiteit, dan mag u de btw niet opvoeren in de begroting. U verrekent de btw in uw 
aangifte omzetbelasting. Wanneer u niet btw-plichtig bent, dan kunt u de btw over bepaalde 
kostenposten, zoals bijvoorbeeld kosten derden, meenemen in de begroting. 
De belastingdienst heeft bepaalde branches en bedrijfsactiviteiten vrijgesteld van btw alsmede 
bepaalde activiteiten van samenwerkingsverbanden (koepelvrijstelling). Zie hiervoor 
www.belastingdienst.nl. Indien van toepassing, vermeld dan de betreffende branche, 
bedrijfsactiviteit (van samenwerkingsverband). Ook is het mogelijk dat voor een bepaalde 
activiteit een specifieke afspraak (ruling) over btw-vrijstelling met de belastingdienst is gemaakt. 

2.  Vraagt u een projectsubsidie of een instellingssubsidie aan? 

Uitgangspunt voor subsidieverstrekking is een projectsubsidie. Slechts in uitzonderingssituaties 
kan een instellingssubsidie worden aangevraagd. 

Een projectsubsidie is een subsidie voor activiteiten aan een instelling of een natuurlijk persoon 
die anders dan als instellingssubsidie wordt verstrekt. 

Een instellingssubsidie is een subsidie voor dezelfde of in hoofdzaak dezelfde voortdurende, 
structurele activiteiten van een instelling. Het gaat dan om voortdurende activiteiten of zich 
periodiek herhalende activiteiten. Het zijn activiteiten die de subsidieontvanger jaar in jaar uit 
uitvoert. 

2 

 
 
 
 
 
 
 
 
 
 
 
 
 
 
 
3.  Aanvangs- en einddatum subsidieperiode 

Indien het een projectsubsidie betreft, dan moet de ingevulde subsidieperiode in 
overeenstemming zijn met de bij vraag 5 en 6 aangegeven (cijfermatige toelichting op de) 
begroting. Projectsubsidie kan slechts worden verleend voor een periode die aanvangt na 
ontvangst van de subsidieaanvraag en wordt voor ten hoogste 5 jaren verleend. 
Een projectsubsidie moet dus altijd worden aangevraagd vóór de start van de activiteiten, tenzij 
het een subsidie betreft als bedoeld in artikel 1.5 onderdeel a, onder 1e, die direct wordt 
vastgesteld. 
Dat geldt niet als subsidie direct wordt vastgesteld omdat bij die subsidies de verlening vervalt. 
Het verstrekken van direct vastgestelde subsidies is dus mogelijk na het uitvoeren van de 
activiteiten. Zie punt 5 hierna. Voorts kan de minister bepalen dat aanvragen voor een door hem 
te bepalen datum of binnen een door hem te bepalen periode zijn ontvangen. 

Een instellingssubsidie wordt per boekjaar verleend en per boekjaar vastgesteld. Volgens 
artikel 8.1 van de Kaderregeling stelt de subsidieontvanger het boekjaar gelijk aan het 
kalenderjaar, tenzij bij de subsidieverlening anders is bepaald. 
Een aanvraag tot verlening van een instellingssubsidie dient uiterlijk 13 weken voor de aanvang 
van het boekjaar waarvoor de instellingssubsidie wordt aangevraagd te zijn ontvangen. 

4.  Bij welke directie van OCW vraagt u subsidie aan en op welk beleidskader of 

subsidieregeling heeft uw aanvraag betrekking? 

De directies betreffen: 

PO 
VO 
MBO 
HO&S 
OWB 
DE 
IB 

Directie Primair onderwijs 
Directie Voortgezet onderwijs 
Directie Middelbaar beroepsonderwijs 
Directie Hoger Onderwijs en Studiefinanciering 
Directie Onderzoek en wetenschapsbeleid 
Directie Emancipatie 
Directie Internationale Betrekkingen 

Ga naar www.rijksoverheid.nl/ocw voor meer informatie over de verschillende directies. 

5.  Activiteitenplan en begroting 

Het activiteitenplan: 
-  bevat een overzicht van de activiteiten waarvoor subsidie wordt aangevraagd, 
-  beschrijft de aard, omvang, duur en wijze van uitvoering van de activiteiten, en 
-  beschrijft de met de activiteiten na te streven doelstellingen, resultaten of producten. 
Per onderscheiden activiteit gebruikt u hiervoor model A (als bijlage bij het formulier voor 
subsidieaanvraag gevoegd). 

3 

 
 
 
 
 
 
 
 
 
 
 
 
 
 
 
Kolom totale begrote kosten: 
-  Vraagt u een instellingssubsidie aan, dan vult u in deze kolom de bedragen in die betrekking 

hebben op de aangevraagde subsidie voor het komende kalenderjaar. 

-  Vraagt u een projectsubsidie aan vul dan in de tabel de totalen in voor de gehele 

projectperiode. 

-  De begroting moet sluitend zijn ofwel de begrote bijdragen van derden, de begrote eigen 

bijdrage en de gevraagde subsidie moeten gelijk zijn aan de totale begrote kosten. 

De hoogte van het subsidiebedrag is relevant voor de wijze van vaststellen van een subsidie. 
Indien de subsidie minder dan € 25.000 bedraagt, dan wordt deze direct of ambtshalve 
vastgesteld. Bij direct vaststellen wordt zonder voorafgaande verlening de subsidie direct 
vastgesteld op een bedrag waarvan de hoogte door de minister bij de vaststelling wordt 
genoemd. In dat geval toont de aanvrager aan de hand van een activiteitenverslag en een 
opgave van het totaal van de kosten aan dat de activiteiten waarvoor de subsidie wordt 
aangevraagd, zijn verricht en dat is voldaan aan de aan de subsidie verbonden verplichtingen. Bij 
ambtshalve vaststellen toont de ontvanger van een subsidie op verzoek van de minister op de in 
de verleningsbeschikking aangegeven wijze aan dat de activiteiten waarvoor subsidie is verleend, 
zijn verricht en dat is voldaan aan de aan de verleende subsidie verbonden verplichtingen. 

6.  Specificatie begrote kosten en financiering per activiteit 

-  Subsidiabele kosten – in het algemeen 

o  De kosten worden berekend op basis van een controleerbare methode, die is gebaseerd 
op bedrijfseconomische grondslagen en normen die in het maatschappelijk verkeer als 
aanvaardbaar worden beschouwd en die door de subsidieontvanger stelselmatig worden 
toegepast. Hierbij is aangesloten bij artikel 362 van Boek 2 van het Burgerlijk Wetboek. 
Concreet houdt deze norm in dat subsidiabele kosten terug te voeren moeten zijn op een 
gebruikelijke en controleerbare systematiek. Dit is de systematiek die voor de jaarrekening 
wordt gebruikt. 

o  Kosten voor materiële vaste activa zijn alleen subsidiabel als deze materiële activa 

specifiek voor de subsidiabele activiteiten worden aangewend. De afschrijving van de 
materiële vaste activa wordt bepaald door gedurende de economische levensduur 
rekening te houden met de economische waardevermindering ten opzichte van de 
historische kostprijs, tenzij door de minister anders is bepaald. 

o  Toevoegingen aan voorzieningen en reserveringen komen niet in aanmerking voor 
subsidie, tenzij de minister met deze toevoegingen schriftelijk heeft ingestemd. 

o  U moet de begrote kosten en bijdragen nauwkeurig en reëel calculeren. 
o 

Indien een subsidie wordt aangevraagd voor een aantal geraamde prestatie-eenheden, 
dan moet de hoogte en samenstelling van het begrote bedrag per prestatie-eenheid in 
model B worden vermeld. 

o  De hoogte van het subsidiebedrag wordt gewoonlijk berekend op basis van de  begroting 
van de kosten die nodig zijn voor het uitvoeren van uw subsidieproject, rekening houdend 
met de eigen bijdrage en bijdragen van derden. Niet alle kosten komen automatisch in 
aanmerking voor subsidie. De hoofdregel is dat het gaat om kosten die u redelijkerwijs 
moet maken om de activiteiten in uw project uit te voeren en dat de kosten rechtstreeks 
samenhangen met deze activiteiten. Onder deze voorwaarde kunnen ook overheadkosten 

4 

 
 
 
 
 
 
 
 
 
 
als subsidiabele kosten worden aangemerkt. Te denken valt aan de kosten van de huur 
van een pand, verzekeringen, controleverklaringen, assurancerapporten e.d. De kosten 
verantwoordt u onder overige kosten/kosten derden. 

o  Buiten de looptijd van de subsidieperiode gemaakte kosten van het project worden niet 
gesubsidieerd. Indien kosten van het project zijn gemaakt tijdens de looptijd van het 
project, maar betaald na afloop van de subsidieperiode, dan zijn deze kosten wel 
subsidiabel. 

o  Bent u btw-plichtig voor wat betreft de activiteiten waarvoor u subsidie aanvraagt, dan mag 
u de btw niet opvoeren in de begroting. U verrekent de btw in uw aangifte omzetbelasting. 
Wanneer u niet btw-plichtig bent, dan kunt u de btw over bepaalde kostenposten, zoals 
bijvoorbeeld kosten derden meenemen in de begroting. 

o  Uitgangspunt is dat de informatie wordt toegespitst op de activiteiten waarvoor de subsidie 

wordt aangevraagd. 

o  De kostencategorieën (personeel/materieel en overige kosten/kosten derden) specificeren 

naar kostensoorten. 

o  Desgevraagd kunnen ook andere gegevens en bescheiden worden verlangd die nodig zijn 

voor een beslissing op de aanvraag. 

-  Personeel 

o  Vermeld hier alle personele kosten (loonkosten inclusief sociale lasten) die aan de te 

subsidiëren activiteit moeten worden toegerekend. 

o  De Handleiding Overheidstarieven is een handreiking voor onderdelen van de rijksoverheid 
die kosten in rekening brengen voor werkzaamheden verricht voor, of diensten verleend 
aan, afnemers binnen en buiten de rijksoverheid. Deze handleiding biedt voor elk van de 
ambtelijke salarisschalen een indicatief kostendekkend (integraal) uurtarief op basis van de 
standaard (kantooromgeving) binnen de rijksoverheid. Deze bevat salarisschalen voor 
verschillende functieniveaus en normen voor overhead en aantal directe uren op jaarbasis. 
Deze handleiding wordt ook als een referentiekader gebruikt bij de beoordeling van 
uurtarieven als onderdeel van de begrote subsidiabele kosten. Licht afwijkingen 
gemotiveerd toe. Uurtarieven die uitstijgen boven de maximum beloning volgens de Wet 
Normering Topinkomens zijn niet subsidiabel, tenzij het overgangsrecht van toepassing is. 
Voor externe inhuur geldt met ingang van 2016 alleen een maximum voor ingehuurde 
topfunctionarissen (na wijziging wet). Voor topfunctionarissen geldt dat, in  geval van een 
dienstverband van een kleinere omvang of van een kortere duur dan een kalenderjaar, de 
bezoldiging wordt gerelateerd aan een volledig dienstverband of aan een volledig jaar. 
In de toelichting geeft u inzicht in het tarief per uur en de te verwachten uren per 
categorie medewerker/functieniveau,  waarbij in de opbouw van de uurtarieven een 
uitsplitsing wordt gemaakt tussen de loonkosten (brutoloon, uitkeringen, 
werkgeverspremies) en eventuele overheadkosten die hieraan worden toegerekend. 
Specificeer ook de overheadkosten en onderbouw de samenhang met de te subsidiëren 
activiteit. 

o 

o  De aan het project toegerekende uren moeten bij de begroting aannemelijk  te worden 

gemaakt en bij de realisatie te kunnen worden aangetoond dan wel aannemelijk te worden 
gemaakt. 

5 

 
 
 
 
 
 
-  Materieel 

o  Vermeld hier alle materiële kosten (bijvoorbeeld drukwerkkosten) die aan de te 

subsidiëren activiteit moeten worden toegerekend. 

o  Maak de opbouw van deze post inzichtelijk en licht hieronder vallende kosten cijfermatig 

toe. Eventuele offertes kunnen worden meegestuurd. 

o  De afschrijving van materiële vaste activa wordt berekend op basis van historische 

aanschafprijzen. 

o  Gebruikskosten voor materiële vaste activa zoals bijvoorbeeld apparaten en machines, 
maar ook softwarelicenties, die niet speciaal voor het project zijn aangeschaft, worden 
berekend op basis van een controleerbare registratie voor het gebruik van deze 
apparatuur. Dit houdt in dat u aantoonbaar bijhoudt hoeveel tijd of voor hoeveel 
handelingen, de apparatuur voor het project is ingezet. Daarnaast moet u een 
controleerbare berekening hebben van de kosten van de apparatuur per tijdseenheid of 
handeling. Hierbij moet u uitgaan van een normale bezetting van het apparaat en de 
historische aanschafprijs van het apparaat. U kunt de kosten niet aan het project 
toerekenen zonder een gebruiksregistratie van bestaande apparatuur, of zonder een 
goede en controleerbare berekening van de kostprijs. 

o  De kosten van apparatuur, die u speciaal voor een project of bepaalde subsidiabele 

activiteiten koopt en gebruikt. Het gaat om kosten waarvan de hoogte is aan te tonen op 
basis van een factuur. Wel moet u voor de bepaling van de subsidiabele kosten de 
eventuele restwaarde van de apparatuur aftrekken van de aanschafprijs. Voor de 
bepaling van de restwaarde, van speciaal voor een project aangeschafte apparatuur, 
geldt als hoofdregel dat de restwaarde bepaald wordt op basis van lineaire afschrijving. 
Dit is een boekhoudkundige restwaarde. 

-  Overige kosten / kosten derden 

o  Vermeld hier alle overige kosten / kosten, die niet vallen onder personeel of materieel en 
die aan de te subsidiëren activiteit moeten worden toegerekend. Hieronder vallen ook 
overheadkosten voor zover die niet aan personeelskosten zijn gerelateerd. Voorwaarde is 
wel dat de kosten samenhangen met de subsidiabele activiteit. Dat wil zeggen dat de 
kosten toegerekend moeten kunnen worden aan de activiteiten waarvoor de subsidie 
wordt verstrekt. 

o  Onder overige kosten / kosten derden vallen de directe projectkosten, waarvoor u 

facturen van anderen ontvangt en in uw administratie bewaart. Het kan bijvoorbeeld gaan 
om kosten voor uitbesteding van een deel van het project, om kosten van het inlenen van 
personeel of om kosten van voor het project geleverde materialen of diensten. 
o  Maak de opbouw van deze post inzichtelijk en licht alle hieronder vallende kosten 

cijfermatig toe. Vermeld bijvoorbeeld of aan de begrote kosten offertes ten grondslag 
liggen. 

6 

 
 
 
 
 
 
 
 
-  Eigen bijdrage 

o  Het betreft de bijdrage van de subsidieaanvrager zelf voor de te subsidiëren of 

gesubsidieerde  activiteit. 

o  Vermeld hier de eigen bijdrage die aan de te subsidiëren activiteit moet worden 

toegerekend, die wordt ingebracht vanuit eigen middelen van uw instelling, afkomstig uit 
het eigen vermogen van de instelling. Bijdragen van deelnemers aan de gesubsidieerde 
activiteiten worden ook wel ‘eigen bijdragen’ genoemd, maar voor de toepassing van 
deze regeling zijn dat opbrengsten die onder bijdragen van derden vallen. 

-  Bijdragen derden 

o  Het betreft bijdragen die de subsidieontvanger van een ander dan de minister voor de te 
subsidiëren of gesubsidieerde activiteit ontvangt en die de subsidieontvanger aanwendt 
voor de te subsidiëren of gesubsidieerde activiteit. 

o  Onder bijdragen van derden kunnen onder meer vallen: renteopbrengsten, contributies, 
geoormerkte schenkingen en legaten, sponsoring, bijdragen van deelnemers aan 
gesubsidieerde activiteiten en andere subsidies (van een ander bestuursorgaan). 
Doorslaggevend is dat dergelijke bijdragen van derden afkomstig zijn en dat ze 
aangewend worden voor of gegenereerd worden door de activiteit waarvoor de subsidie 
wordt verstrekt (bijvoorbeeld opbrengsten kaartverkoop activiteit).Vermeld hier alle 
bijdragen van derden die aan de te subsidiëren activiteit moeten worden toegerekend, 
exclusief de gevraagde subsidie aan VWS. Indien bijdragen derden niet per activiteiten 
kunnen worden gespecificeerd, dan kunt u deze in totaal voor alle activiteiten vermelden. 

o  Specificeer en licht de bijdragen van derden per verstrekker cijfermatig toe. 
o  Voor zover u voor dezelfde begrote kosten ook subsidie of een andere financiële bijdrage 
heeft aangevraagd bij een ander bestuursorgaan, moet u hiervan mededeling doen, 
onder vermelding van de stand van zaken van de beoordeling van die andere aanvraag. 
Ook indien hiervan op een later tijdstip sprake is, dan dient u onverwijld hiervan melding 
te doen. 

o  U wordt op het volgende geattendeerd en geacht in aanmerking te nemen. 

Wanneer overheden steun aan ondernemingen verlenen kan deze steun mogelijk 
concurrentieverhoudingen verstoren. Dit kan ongunstig zijn voor het handelsverkeer. 
Daarom is staatssteun bijna altijd verboden. In de zogenaamde de-minimisverordening 
(Verordening (EU) Nr. 1407/2013 van de Commissie van 18 december 2013) verklaart de 
Europese Commissie dat steunmaatregelen (zoals subsidieverlening) tot een bepaalde 
drempel het handelsverkeer tussen de lidstaten niet ongunstig beïnvloeden en de 
mededinging niet vervalsen. Daarom worden bedragen tot deze drempel niet beschouwd 
als staatssteun in de zin van het Verdrag betreffende de Werking van de Europese Unie. 
Per zelfstandige onderneming mag over een periode van drie achtereenvolgende 
belastingjaren maximaal  € 200.000 de-minimissteun ontvangen worden. Voor sommige 
sectoren geldt een lager maximumbedrag (wegvervoer  € 100.000, visserij € 30.000, 
landbouw € 15.000). De de-minimissteun mag alleen worden gegeven aan 
ondernemingen die niet in financiële moeilijkheden verkeren. Voorts is deze regelgeving 
niet van toepassing op diensten van algemeen economisch belang. Het is de Europese 
Commissie die beoordeelt of staatssteun is toegestaan. Ga daarom de relevantie hiervan 
voor uw organisatie na om het risico van terugvordering van subsidie te voorkomen. 

7 

 
 
 
 
 
 
 
Indien u een niet gelijkmatig over de subsidieperiode gespreide liquiditeitsbehoefte heeft, dan 
kunt u dit vermelden in model B onder ‘Overige opmerkingen’. In model C dient u de 
liquiditeitsprognose te specificeren en te onderbouwen. 

8.    Ondertekening 

Bij gezamenlijke bevoegdheid dienen ten minste twee bevoegde personen te tekenen. 
Indien sprake is van machtiging stuur dan deze machtiging mee. 
Een aanvraag ondertekend bij afwezigheid (b.a.) of in opdracht (i.o) wordt niet geaccepteerd. 

8 

 
 
 
 
 
 
 
 
