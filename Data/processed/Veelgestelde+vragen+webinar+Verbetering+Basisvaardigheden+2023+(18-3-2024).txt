Veelgestelde vragen webinar 
4 juli 2023 
Verbetering basisvaardigheden 2023 

Datum: 18 maart 2024 

 
 
Introductie 
Let op:  Onderstaande vragen en antwoorden zijn alleen voor subsidieontvangers van 2023 met toekenning in juni 2023 
(overige scholen en de eerste ronde voor de prioriteitsscholen). 

Waar kan ik belangrijke informatie vinden? 
De regeling: https://www.dus-i.nl/subsidies/verbetering-basisvaardigheden-2023 
Interventiekaart: https://www.nponderwijs.nl/basisvaardigheden 
Boek po: https://www.onderwijskennis.nl/kennisbank/leidraad-werken-aan-onderwijsverbetering   
Boek vo: https://www.onderwijskennis.nl/kennisbank/leidraad-onderwijsverbetering-vo   

Nulmeting 
Wanneer moet de nulmeting plaatsvinden? 
Tussen januari 2023 tot uiterlijk 30 november 2023. Wij raden u aan gebruik te maken van de meest recente data. 

Mag er gebruik gemaakt worden van schooleigen toetsen voor de nulmeting? 
Ja, uw school mag ook andere schooleigen toetsen, objectieve toetsen of leerlingvolgsystemen gebruiken om de nulmeting 
te doen en de voortgang van uw leerlingen te meten. Zolang deze op de eigen school is afgenomen en op leerlingenniveau 
een groei in vaardigheidsscores kunnen aantonen voor taal en rekenen-wiskunde. 

Wat is het doel van de nulmeting? 
Een nulmeting geeft kortweg de huidige situatie op de school weer: hoe presteren de leerlingen op dit moment? De 
nulmeting gaat in ieder geval in op de prestaties van leerlingen op taal, rekenen of wiskunde. Op basis van de nulmeting 
kunnen scholen bijvoorbeeld in hun activiteitenplan aantonen waarom zij voor bepaalde activiteiten kiezen.  
Daarnaast is het voor een organisatie interessant om te kijken wanneer een gekozen activiteit effect heeft, wellicht is dit 
eerder als verwacht. Of valt dit tegen en kunt u gedurende de subsidieperiode nog bijsturen.  

Wat zijn de eisen van de nulmeting? 
Het belangrijkste criterium is dat deze gegevens op leerling- en schoolniveau een ontwikkeling moeten kunnen aantonen 
voor in ieder geval taal en rekenen of wiskunde. Bedenk hierbij dat het een subsidievoorwaarde is om geanonimiseerde 
leerling-gegevens te delen voor onderzoek.  

Wat is het verschil tussen de nulmeting en monitoring? 
Bij de nulmeting geeft u de huidige situatie van de school weer. Bij monitoring kijkt u gedurende de activiteitenperiode 
welke verschuiving hier plaats vindt. Met monitoring meet u eigenlijk of de uitgevoerde activiteiten effect hebben.  

Welke leerlingen worden uitgesloten van de nulmeting en monitoring? 
Leerlingen die korter dan vier jaar in Nederland zijn. Dit kunnen bijvoorbeeld AZC-leerlingen of ISK-leerlingen zijn.  

Wat moet ik doen als er alleen ISK-leerlingen of AZC-leerlingen op de school zitten? 
Ook in dit geval moet u een nulmeting doen en moet u de leerlingen die korter dan vier jaar in Nederland zijn buiten 
beschouwing houden.  

Welke nulmeting kan ik gebruiken voor burgerschap en digitale geletterdheid? 
Voor burgerschap en digitale geletterdheid bent u niet verplicht om een nulmeting uit te voeren. Wilt u dit toch, dan kunt u 
gebruikmaken van onderstaande testen. 

 
 
 
 
 
 
 
 
 
 
 
 
Burgerschap: 

  Quickscan van het Expertisepunt. 

Digitale geletterdheid: 

  Vier in balans-monitor van Kennisnet. 
 
  De school kan zelf een nulmeting opzetten. 

Internet Skills Scale (ISS). 

Welke nulmeting kan ik gebruiken voor groep 1 en 2? 
Het SLO biedt een overzicht van kindvolgsystemen voor kleuters, kijk hiervoor op de website: Kindvolgsystemen - SLO. 
Daarnaast kan er ook gebruik gemaakt worden van CITO kleuter in beeld. 

Welke leerlingvolgsystemen kan ik gebruiken? 
In de onderstaande tabel vindt u een overzicht van andere mogelijke bronnen, die in alfabetische volgorde worden 
weergegeven. 

Deze lijst is niet opgesteld met de intentie om volledig te zijn of om de kwaliteit van deze gegevens te waarderen, maar 
dient puur ter illustratie. Als scholen een andere aanbieder willen gebruiken voor de nulmeting en monitor, is dit mogelijk – 
zolang scholen met deze gegevens op leerling- en schoolniveau een ontwikkeling kunnen aantonen in de leerprestaties op 
in ieder geval taal, rekenen of wiskunde. 

Primair onderwijs 
Leerlingvolgsystemen 

Boom 

Bureau ICE 

Cito 

Dia 

Voortgezet onderwijs 
Leerlingvolgsystemen 

Bureau ICE 

Toetscijfers 

Cito 

Dia 

Magister 

TIG 

Over het Boom 
leerlingvolgsysteem[2076081305] 
(boomtestonderwijs.nl) 
IEP Leerlingvolgsysteem - Bureau ICE 
(bureau-ice.nl) 
https://cito.nl/onderwijs/primair-
onderwijs/leerling-in-beeld-lvs/welk-inzicht-
krijg-je/ 
Dia-groeiwijzer - Diatoetsen - 
Leerlingvolgsystemen 

JIJ! Leerlingvolgsysteem - Beter volgen, 
evalueren en leren - Bureau 
ICE (bureau-ice.nl) 
https://cito.nl/onderwijs/voortgezet-
onderwijs/leerling-in-beeld-vo-volgsysteem/ 
Dia-groeiwijzer - Diatoetsen - 
Leerlingvolgsystemen 
https://www.magister.nl/oplossingen/ 
magister-las/ 
Toetscijfers van scholen die gebruik maken 
van het Mijn Managementinformatie Portal 
(MMP) op basis van Magister en Somtoday  

 
 
 
 
 
 
 
 
 
 
 
Activiteitenplan 

Moet ik het activiteitenplan in één keer aanleveren of gaat dit per jaar? 
Het is helaas niet mogelijk om meerdere activiteitenplannen aan te leveren, u dient 1 activiteitenplan in voor de hele 
activiteitenperiode. Het is mogelijk dat er gedurende de activiteitenperiode wijzigingen plaatsvinden in het activiteitenplan. 
U bent verplicht om de wijzigingen die plaatsvinden aan ons door te geven op het e-mailadres 
basisvaardigheden@minvws.nl. 

Kan ik de gekozen basisvaardigheden nog wijzigen? 
Het is mogelijk om bij het indienen van het activiteitenplan de basisvaardigheden te wijzigen. Een vereiste blijft dat de 
subsidie in ieder geval voor de basisvaardigheden taal en/of rekenen-wiskunde wordt ingezet.  

Kostenspecificatie 

Hoe moet ik de kostenspecificatie invullen? 
Bij de kostenspecificatie vult u in voor welke basisvaardigheid de activiteit is. Geef elke activiteit een naam die 
correspondeert met de activiteiten die u eerder heeft benoemd.  

Onder het kopje P vult u de kosten in per activiteit. Als u deze nog niet zeker weet, dan maakt u een schatting van de kosten.  

Het kopje Q staat voor kwantiteit. U geeft hier bijvoorbeeld het aantal leerlingen, het aantal boeken, het aantal 
leerlingvolgsystemen of het aantal trainingen aan in relatie tot de kosten in kopje P. 

Als u het vakje onder P en Q heeft ingevuld, dan krijgt u de totale kosten voor de activiteit te zien. 

Wat als ik nog geen zekerheid heb over de kosten? 
U maakt hier een zo nauwkeurig mogelijke schatting. 

In welke periode mag ik de subsidie uitgeven? 
De subsidie mag alleen besteed worden in de activiteitenperiode (1 september 2023 tot en met 31 juli 2025). Activiteiten 
voor 1 september 2023 en activiteiten na 31 juli 2025 zijn niet subsidiabel. Het is niet mogelijk om voorbereidende 
activiteiten die voor de aanvang van de  activiteitenperiode plaatsvinden al uit de subsidie te bekostigen. 

Kan ik een investering in hardware doen van de subsidie?  
De subsidie kan alleen worden ingezet voor interventies die aan de interventiekaart basisvaardigheden kunnen worden 
gekoppeld.  

Voor de aanschaf van hardware gelden de normale afschrijvingsregels. Alleen de kosten voor de afschrijving van hardware, 
tijdens de activiteitenperiode (dus tot 31 juli 2025) zijn subsidiabel. De kosten na de activiteitenperiode (dus na 31 juli 
2025) moet u uit eigen middelen betalen.  

Verantwoording 

Hoe vul ik de verantwoording in? 
De verantwoording gaat via model G1 van de jaarrekening. In model G, onderdeel 1 wordt het projectnummer van de 
subsidieaanvraag vermeld en wordt er aangegeven of alle activiteiten zijn uitgevoerd en er aan alle verplichtingen is 
voldaan. 

 
 
 
 
 
 
 
 
 
 
 
 
 
 
De jaarverslaggeving wordt opgesteld en ingediend door het bevoegd gezag, waar de onderwijsinstelling onder valt. De 
jaarverslaggeving wordt door het bevoegd gezag aangeleverd bij DUO. DUO zorgt ervoor dat de gegevens uit de 
jaarverslaggeving beschikbaar zijn voor OCW om in te zien.  

Meldingsplicht 

Wat wordt er verstaan onder de meldingsplicht? 

  Het melden van een wijziging in e-mailadres/contactpersoon. 
  Het melden als u een extra basisvaardigheid wilt toevoegen.  
  Het melden als er een fusie bij uw vestiging plaatsvindt. 
  Het melden van een wijziging in activiteiten, na het indienen van het activiteitenplan. 
  Het melden van het niet behalen van de geplande activiteiten.  
  Het toevoegen van activiteiten. 
  Het niet verkrijgen van een akkoord van de medezeggenschapsraad op het activiteitenplan. 

Hoe moet ik een melding doorgeven? 
U geeft een melding door via het e-mailadres basisvaardigheden@minvws.nl. Vergeet bij de melding niet het 
referentienummer door te geven.  

Medezeggenschapsraad 

Hoe lever ik het bewijs van het informeren en de goedkeuring van de medezeggenschapsraad aan? 
Er is geen format beschikbaar voor het op de hoogte stellen van de medezeggenschapsraad. Een schermafbeelding van een 
e-mail naar de medezeggenschapsraad is voldoende. Ditzelfde geldt voor de goedkeuring van raad. 

Steekproefcontrole 

Hoe groot is de steekproefcontrole? 
De steekproefcontrole zal uit 10% van de toegekende aanvragen bestaan. Hoe de steekproefcontrole wordt vormgegeven 
ontvangt u later bericht over.   

Hoe worden we van de steekproefcontrole op de hoogte gesteld? 
De contactpersoon en het bevoegd gezag worden per e-mail op de hoogte gesteld dat de vestiging is ingeloot of uitgeloot 
voor de steekproefcontrole.  

 
 
 
 
 
 
 
 
 
