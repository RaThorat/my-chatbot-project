Controleprotocol 

behorend bij de overgangsregeling Functioneel Leeftijdsontslag (FLO) B3- 
instellingen ambulancesector 

Dit controleprotocol is op maat gemaakt voor de verantwoording inzake afspraken tussen het 
ministerie van VWS en de B3-instellingen in de ambulancesector inzake financiële bijdragen van 
het ministerie van VWS in de overgangsregelingen Functioneel Leeftijdsontslag in de 
ambulancezorg, waarbij rekening is gehouden met de Handreiking controleprotocollen van de 
NBA. 

Het betreft het volgende product: 

− 

controleverklaring bij declaratie van een financiële tegemoetkoming in de FLO-
overgangsregeling. 

11-01-2024 

1 

 
 
 
 
 
 
 
 
 
 
 
 
 
 
 
Hoofdstuk 1: Uitgangspunten ...................................................................................... 3 
1.1  Doelstelling ...................................................................................................... 3 
Inhoud 
1.2  Definities ......................................................................................................... 3 
1.3  Procedures ....................................................................................................... 3 
2.1  Controleaanpak ................................................................................................ 4 
2.2  Referentiekader voor de controleverklaring .......................................................... 4 
BIJLAGE: Model controleverklaring – Financiële tegemoetkoming FLO-overgangsrechten B3-
instellingen in de ambulancesector .............................................................................. 5 

2 

 
 
Hoofdstuk 1: Uitgangspunten 

1.1 Doelstelling 
Het controleprotocol heeft betrekking op de declaratie van kosten zoals vastgelegd in de afspraken d.d. 
5 september 2008 en d.d. 1 juli 2015 tussen het ministerie van VWS en de B3-instellingen in de 
ambulancezorg inzake de financiële tegemoetkoming in de kosten van de overgangsregeling 
Functioneel Leeftijdsontslag (FLO) voor deze categorie instellingen. 

Indien de financiële tegemoetkoming van het ministerie van VWS € 125.000,- of meer bedraagt, wordt 
een controleverklaring gevraagd bij de declaratie van een financiële tegemoetkoming. In hoofdstuk 2 
van dit controleprotocol is de onderzoeksaanpak voor deze controleverklaring nader uitgewerkt. 

1.2 Definities 
De relevante definities zijn opgenomen in de afspraken d.d. 5 september 2008 en d.d. 1 juli 2015 
tussen het ministerie van VWS en de B3-instellingen in de ambulancezorg. Hiernaast bestaan specifieke 
voorschriften voor registeraccountants en accountants-administratieconsulenten, met name de Controle 
en overige standaarden (NV COS). Uitgangspunt voor het accountantsonderzoek gericht op de 
declaratie van een financiële tegemoetkoming in de FLO-overgangsregeling is Standaard 805 
‘Bijzondere overwegingen – controles van een enkel financieel overzicht en controles van specifieke 
elementen, rekeningen of posten van een financieel overzicht’. 

1.3 Procedures 
De declaratie van een financiële bijdrage voor het FLO-overgangsrecht dient binnen tweeëntwintig 
weken na afloop van de periode waarop de declaratie betrekking heeft te worden ingediend. 
Daarbij dient gebruik te worden gemaakt van een door de minister vastgesteld formulier. Bij dit 
formulier dient indien de gevraagde bijdrage € 125.000 of meer bedraagt een controleverklaring te 
worden verstrekt door een accountant: een registeraccountant of Accountant Administratieconsulent 
als bedoeld in artikel 1 van de Wet op het accountantsberoep. Het model voor deze controleverklaring 
is als bijlage bij dit controleprotocol gevoegd. 

De accountant mag ervoor kiezen om ten behoeve van VWS een zogenaamde "WG-verklaring" af te 
geven, waarbij uitsluitend de naam van de instellingsaccountant met de aanduiding w.g. (was 
getekend) wordt vermeld. De origineel ondertekende verklaring/rapport met de persoonlijke 
handtekening van de accountant moet in het archief van de instelling worden opgenomen. 

3 

 
 
 
 
 
 
Hoofdstuk 2: Onderzoeksaanpak bij de declaratie van een 
financiële bijdrage 

2.1 Controleaanpak 
Ter vaststelling van de betrouwbaarheid van de verstrekte informatie wordt een controleverklaring 
gevraagd bij de door de instelling ingediende declaratie van een financiële tegemoetkoming in de FLO-
overgangsregeling. 

2.2 Referentiekader voor de controleverklaring 
Voor de controlewerkzaamheden die leiden tot een controleverklaring behorend bij de in 2.1 genoemde 
declaratie gelden de volgende toetspunten: 
a)  de in de declaratie verantwoorde kosten en eventuele andere vergoedingen die in mindering 

worden gebracht op de kosten dienen in overeenstemming te zijn met de in paragraaf 1.1 van dit 
protocol genoemde afspraken inzake de financiële tegemoetkoming van het ministerie van VWS in 
de FLO-overgangsregeling met de B3- instellingen in de ambulancesector; 

b)  de in de declaratie verantwoorde kosten hebben betrekking op het betreffende kalenderjaar; 
c)  de declaratie voldoet aan de eis dat gebruik wordt gemaakt van het door de minister vastgestelde 

formulier en de bijbehorende voorschriften over de inhoud van het formulier; 

d)  de kosten worden berekend op basis van een controleerbare methode, die is gebaseerd op 

bedrijfseconomische grondslagen en normen die in het maatschappelijk verkeer als aanvaardbaar 
worden beschouwd en die door de aanvrager stelselmatig worden toegepast; 

e)  de kosten die voor 100% gedeclareerd worden vallen onder de categorieën genoemd onder artikel 
3 lid 2 a t/m e van de in paragraaf 1.1 van dit protocol genoemde afspraken d.d. 1 juli 2015. 

2.3 Betrouwbaarheid en materialiteit controleverklaring 
De controle behoort zodanig worden ingepland en uitgevoerd dat een redelijke mate van zekerheid 
wordt verkregen dat de declaratieverantwoording geen afwijkingen (fouten) en onzekerheden van 
materieel belang bevat. Indien dit begrip voor het gebruik van statistische technieken gekwantificeerd 
moet worden, betekent dit een betrouwbaarheid van 95 procent. 

Een goedkeurende controleverklaring impliceert dat, gegeven de eerder genoemde betrouwbaarheid, in 
de declaratieverantwoording geen afwijkingen (fouten) en onzekerheden voorkomen met en belang dat 
groter is dan de voorgeschreven toleranties. Als omvangsbasis geldt hierbij het totaalbedrag van de 
verleende tegemoetkoming. 

Voor de strekking van de controleverklaring gelden de volgende toleranties (op basis van het 
totaalbedrag van de subsidiabele kosten): 

Oordeel 

Materialiteitstabel 

Goedkeurende 
oordeel 

Oordeel met 
beperking 

Oordeelonthouding/ 
Afkeurende oordeel 

Fouten (afwijkingen) in de 
declaratieverantwoording 
en onzekerheden in de controle 

<2% 

>2%  -  <4% 

>4% 

Indien de accountant zowel fouten in de declaratie als onzekerheden in de controle aantreft, dan weegt 
hij deze bij zijn oordeelsvorming altijd in onderlinge samenhang. 

Van fouten in de declaratieverantwoording is sprake als naar aanleiding van de uitgevoerde controle is 
gebleken dat de declaratie onjuistheden bevat omdat deze niet voldoen aan de normen van het in 
paragraaf 2.2 bedoelde referentiekader. Fouten worden in absolute zin opgevat, saldering van fouten is 
daarom niet toegestaan. 

Van een onzekerheid in de controle is sprake als er onvoldoende controle-informatie beschikbaar is om 
posten als goed of fout aan te merken. Kortom als onzekerheid bestaat over het wel of niet voldoen 
aan de normen van het referentiekader. 

4 

 
 
 
 
 
 
 
 
 
 
 
 
 
 
BIJLAGE: Model controleverklaring – Financiële 
tegemoetkoming FLO-overgangsrechten B3-instellingen in 
de ambulancesector 

CONTROLEVERKLARING VAN DE ONAFHANKELIJKE ACCOUNTANT 

Aan: Opdrachtgever 

Ons oordeel 
Wij hebben het bijgevoegde en door ons gewaarmerkte declaratieformulier tot vaststelling van de 
financiële tegemoetkoming FLO-overgangsrechten B3-instellingen in de ambulancezorg voor wat 
betreft het onderdeel declaratie (inclusief de toelichtingen) van …………… (naam entiteit) te 
…………(statutaire vestigingsplaats) over… (periode/jaar/project) gecontroleerd. 

Naar ons oordeel is de declaratie, aangevende het bedrag van € …… aan voor tegemoetkoming in 
aanmerking komende kosten en € … aan inkomsten, in alle van materieel belang zijnde aspecten in 
overeenstemming met de bepalingen en de voorwaarden voor de financiële tegemoetkoming FLO-
overgangsrechten voor B3- instellingen in de ambulance sector, zoals vastgelegd in de afspraken d.d. 
1 juli 2015 tussen het ministerie van VWS en de B3-instellingen in de ambulancezorg inzake de 
financiële tegemoetkoming in de kosten van de overgangsregeling Functioneel Leeftijdsontslag voor 
deze categorie instellingen. 

De basis voor ons oordeel 
Wij hebben onze controle uitgevoerd volgens het Nederlands recht, waaronder ook de 
Nederlandse controlestandaarden en het Accountantsprotocol behorend bij de 
overgangsregeling Functioneel Leeftijdsontslag (FLO) B3-instellingen ambulancesector. Onze 
verantwoordelijkheden op grond hiervan zijn beschreven in de sectie ‘Onze 
verantwoordelijkheden voor de controle van de declaratie’. 

Wij zijn onafhankelijk van .. [naam entiteit] zoals vereist in de Verordening inzake de 
onafhankelijkheid van accountants bij assurance-opdrachten (ViO) en andere voor de opdracht 
relevante onafhankelijkheidsregels in Nederland. Verder hebben wij voldaan aan de Verordening 
gedrags- en beroepsregels accountants (VGBA). 

Wij vinden dat de door ons verkregen controle-informatie voldoende en geschikt is als basis voor ons 
oordeel. 

Beperking in het gebruik en verspreidingskring 
Het declaratieformulier is opgesteld voor het Ministerie van Volksgezondheid, Welzijn en Sport met als 
doel ………. [naam entiteit] in staat te stellen te voldoen aan de overgangsregeling Functioneel 
Leeftijdsontslag (FLO) B3-instellingen ambulancesector. Hierdoor is het declaratieformulier mogelijk 
niet geschikt voor andere doeleinden. Onze controleverklaring is derhalve uitsluitend bestemd voor … 
[naam entiteit] en het Ministerie van Volksgezondheid, Welzijn en Sport en dient niet te worden 
verspreid aan of te worden gebruikt door anderen. 

Verantwoordelijkheid van het bestuur 
Het bestuur van de entiteit is verantwoordelijk voor het opstellen van de declaratie in 
overeenstemming met de bepalingen en de voorwaarden van de financiële tegemoetkoming FLO-
overgangsrechten in de B3-instellingen zoals vastgelegd in de afspraken d.d. 1 juli 2015 tussen het 
ministerie van VWS en de B3-instellingen in de ambulancezorg inzake de financiële 
tegemoetkoming in de kosten van de overgangsregeling Functioneel Leeftijdsontslag voor deze 
categorie instellingen. 

In dit kader is het bestuur verantwoordelijk voor een zodanige interne beheersing die het bestuur 
noodzakelijk  acht  om  het opstellen  van  de  declaratie  mogelijk  te  maken  zonder  afwijkingen  van 
materieel belang als gevolg van fouten of fraude. 

5 

 
 
 
 
 
 
 
 
 
 
 
 
 
Onze verantwoordelijkheden voor de controle van de declaratie 
Onze verantwoordelijkheid is het zodanig plannen en uitvoeren van een controleopdracht dat 
wij daarmee voldoende en geschikte controle-informatie verkrijgen voor het door ons af te 
geven oordeel. 

Onze controle is uitgevoerd met een hoge mate maar geen absolute mate van zekerheid waardoor 
het mogelijk is dat wij tijdens onze controle niet alle materiële fouten en fraude ontdekken. 

Afwijkingen kunnen ontstaan als gevolg van fraude of fouten en zijn materieel indien redelijkerwijs 
kan worden verwacht dat deze, afzonderlijk of gezamenlijk, van invloed kunnen zijn op de 
economische beslissingen die gebruikers op basis van deze de aanvraag tot subsidievaststelling 
nemen. De materialiteit beïnvloedt de aard, timing en omvang van onze controlewerkzaamheden 
en de evaluatie van het effect van onderkende afwijkingen op ons oordeel. 

Wij hebben deze accountantscontrole professioneel kritisch uitgevoerd en hebben waar relevant 
professionele oordeelsvorming toegepast in overeenstemming met de Nederlandse 
controlestandaarden en het Accountantsprotocol behorend bij de overgangsregeling Functioneel 
Leeftijdsontslag (FLO) B3-instellingen ambulancesector, ethische voorschriften en de 
onafhankelijkheidseisen. Onze controle bestond onder andere uit: 
• 

het identificeren en inschatten van de risico’s dat het financieel verslag afwijkingen van 
materieel belang bevat als gevolg van fouten of fraude, het in reactie op deze risico’s bepalen 
en uitvoeren van controlewerkzaamheden en het verkrijgen van controle-informatie die 
voldoende en geschikt is als basis voor ons oordeel. Bij fraude is het risico dat een afwijking 
van materieel belang niet ontdekt wordt groter dan bij fouten. Bij fraude kan sprake zijn van 
samenspanning, valsheid in geschrifte, het opzettelijk nalaten transacties vast te leggen, het 
opzettelijk verkeerd voorstellen van zaken of het doorbreken van de interne beheersing; 
het verkrijgen van inzicht in de interne beheersing die relevant is voor de controle met als 
doel controlewerkzaamheden te selecteren die passend zijn in de omstandigheden. Deze 
werkzaamheden hebben niet als doel om een oordeel uit te spreken over de effectiviteit van 
de interne beheersing van de organisatie; 
het evalueren van de geschiktheid van de gebruikte grondslagen voor het financieel 
verslag en het evalueren van de redelijkheid van schattingen door het bestuur en de 
toelichtingen die daarover in het financieel verslag staan; 
het evalueren van de presentatie, structuur en inhoud van het financieel verslag en de 
daarin opgenomen toelichtingen; en 
het evalueren of het financieel verslag de onderliggende transacties en gebeurtenissen 
zonder materiële afwijkingen weergeeft. 

• 

• 

• 

• 

Wij communiceren met het bestuur onder andere over de geplande reikwijdte en timing van de 
controle en over de significante bevindingen die uit onze controle naar voren zijn gekomen, 
waaronder eventuele significante tekortkomingen in de interne beheersing. 

Plaats en datum 

Naam accountantspraktijk 

Naam accountant 

6 

 
 
 
 
 
 
 
 
 
