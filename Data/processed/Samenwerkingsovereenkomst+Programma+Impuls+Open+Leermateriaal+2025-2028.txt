Samenwerkings-overeenkomstProgramma Impuls Open Leermateriaal 2025-2028RO_VWS_DUSI_Logo_2_RGB_pos_nl.pngVersie1.0Datum12 september 2024Naam Projectxxxxx
Samenwerkings-overeenkomst
Programma Impuls Open Leermateriaal 2025-2028
Versie1.0

Datum12 september 2024

Naam Projectxxxxx
Ondergetekenden:

[Naam organisatie], gevestigd en kantoorhoudende aan de [straatnaam + nr], [postcode + plaats], hierbij rechtsgeldig vertegenwoordigd door [naam vertegenwoordiger], [functie], hierna te noemen: “Penvoerder”,

en

xxxxxx, gevestigd en kantoorhoudende aan dexxxxxxx,xxxxxxx, hierbij rechtsgeldig vertegenwoordigd doorxxxxxx,xxxxxxx, xxxxxx, hierna te noemen: “Partner”,

hierna gezamenlijk te noemen: “Partijen”,

overwegende dat:

Een positief besluit is gekomen n.a.v. de subsidieaanvraag voor de subsidieregeling Impuls open leermateriaal (hierna: “subsidieregeling”) dat op [datum] bij DUS-I is ingediend;
Penvoerder een aanvrager is zoals opgenomen in artikel 3 van de subsidieregeling;
Partner kennis en ervaring heeft op het gebied van ontwikkeling en gebruik van open leermateriaal;
Penvoerder de regie voert over de rechtmatige besteding van de financiële middelen en uitvoering van de activiteiten die onder de Subsidie door de Partner(s) en Penvoerder worden uitgevoerd;
Penvoerder in het kader van de Subsidie voor scholen, onderwijs- en expertiseorganisaties een aanvraag heeftingediend met als doel een impuls te geven aan de ontwikkeling en het gebruik van open leermateriaal zoals bedoeld in de subsidieregeling;
Partner in het kader van de subsidieregeling haar bijdrage in het Activiteitenplan heeft neergelegd, die als bijlagebij deze overeenkomst is gevoegd;
Partijen in deze overeenkomst alvorens de Subsidie is toegekend reeds nu schriftelijk hun afspraken omtrent de samenwerking willen vastleggen;
Partijen met hun samenwerking geen commerciële doeleinden beogen.

verklaren tezijn overeengekomen als volgt:

In deze Overeenkomst worden de volgende nader te omschrijven begrippen aangeduid met een hoofdletter:
Activiteitenplan: het project, zijnde de in Bijlage1activiteitenalsmede een financiële begroting;
Overeenkomst: deze overeenkomst.

Voorwerp van Overeenkomst
Partner is een gelijkwaardig partner van Penvoerder en voert de activiteiten uit zoals opgenomen in het Activiteitenplan, die gericht zijn op het behalen van de gestelde doelen.
Partner zalzich bij de uitvoering van de activiteiten houden aan het Activiteitenplan. Aanpassing van het Activiteitenplan is slechts mogelijk in overeenstemming tussen Partijen. Bij een nieuwe versie van het Activiteitenplan zal de meest recente versie als bijlage onderdeel worden van de Overeenkomst nadat beide Partijen uitdrukkelijk dezelfde versie schriftelijk hebben goedgekeurd.





In de onderlinge taakverdeling is Partner verantwoordelijk voor de uitvoering van de genoemde activiteiten.
Penvoerder is verantwoordelijk voor betaling van Partner voor de activiteiten ingeval er een subsidie door DUS-I wordt toegekend en goedgekeurd en Partner de taken heeft uitgevoerd overeenkomstig de tussen Partijen overeengekomen voorwaarden. Penvoerder zal met haar programmapartners tevens zorgdragen voor een procesbegeleider. De procesbegeleider ondersteunt Partner met advies over de uitvoering van de activiteiten en is het aanspreekpunt gedurende de uitvoering van het Activiteitenplan.
Partijen stellen de activiteiten en/of(eind)resultaten van het project (gratis) beschikbaar aan het gehele onderwijs in Nederland (er vindt als zodanig onderling geen levering plaats).
De resultaten en diensten van de activiteiten van Partijen worden geëvalueerd op basis van decriteria, wensen en eisen zoals voorafgaand aan de totstandkoming van de Overeenkomst tussen partijen is gecommuniceerd en zijn vastgelegd in het Activiteitenplan.

Uitvoering overeenkomst en communicatie
De uitvoering van de activiteiten in het kader vanhet Activiteitenplan zal in goed onderling overleg plaatsvinden.
Partijen blijven – voor zover niet anders in de Overeenkomst is bepaald - zelfstandig. Zij treden onder eigen naam ten behoeve van het Activiteitenplan naar buiten. De Overeenkomst beoogt niet het tot stand brengen van een rechtsvorm, maar juist het gebruik maken van de bestaande middelen van Partijen.
Partijen zullen elkaar informatie verschaffen en regelmatig rapporteren over de voortgang van de uit de Overeenkomst voortvloeiende werkzaamheden.
Externe communicatie wordt vooraf afgestemd tussen Partijen.
Communicatie vindt plaats door en namens:
Penvoerder:xxxxx;
Partner:xxxxx.

Termijnen
De Overeenkomst gaat in opxxxxxen duurt voort tot uiterlijk [einddatum projectperiode], deze Overeenkomst kan door Partijen tussentijds worden beëindigd indien de Subsidie niet wordt toegekend.
Behalve bij beëindiging indien de Subsidie niet wordt toegekend, blijven na (tussentijdse) beëindiging van de Overeenkomst blijven de bepalingen van de Overeenkomst op de werkzaamheden en (op te leveren) resultaten van toepassing.
Iedere Partij is voorts gerechtigd de Overeenkomst met onmiddellijke ingang door middel van een aangetekende brief aan de overige Partijen te beëindigen, indien:
één van deoverige Partijen zelf haar faillissement aanvraagt, dan wel er een reële dreiging is dat een door een derde gedane faillissementsaanvrage zal leiden tot faillietverklaring van die Partij;
één van de overige Partijen surseance van betaling verzoekt, dan welhaar schuldeiser(s) een akkoord aanbiedt;
een reële dreiging van executie door een derde op de goederen van één van de overige Partijen gelegd beslag, voor zover dit beslag c.q. de dreigende executie het voldoen door die Partij van haar verplichtingen uitde Overeenkomst onmogelijk dreigt te maken;
de subsidiegever van één van de Partijen, de (basis)subsidierelatie met de Partij (voortijdig) beëindigd niet wenst voort te zetten en/of vermindert met meer dan 20%. Hieronder is mede begrepen het beëindigen/stopzetten/intrekken van de subsidie.

Artikel 4. Vrijwaring en geheimhouding
Partijen vrijwaren elkaar volledig voor aanspraken van derden die verband houden met de door iedere Partij verrichte werkzaamheden en/of geleverde producten. Hieronder worden uitdrukkelijk verstaan alle intellectuele, arbeidsrechtelijke, fiscaalrechtelijke, strafrechtelijke en sociaalverzekeringsrechtelijke aanspraken jegens de andere Partij die in het kader van de Overeenkomst kunnen ontstaan.
Partijen staan ervoor in dat zij volledig en onbeperkt gerechtigd zijn tot alle rechten op de ten behoeve van het Programma vervaardigde werken of dat hij beschikt over een toereikende licentie en dat de in de geleverde werken verwerkte materialen en afbeeldingen, resp. de wijze waarop daarvan door iedere Partij gebruik is gemaakt, geen inbreuk maken op rechten van derden.
Partijen verbinden zich tot geheimhouding van alle gegevens en kennis omtrent bedrijfsaangelegenheden van de ander en haar relaties, waarvan Partijen kennis nemen bij de uitvoering van de opdracht.

Artikel 5. Informatiebeveiliging en Privacy
Indien Partner toegang krijgt tot de bedrijfsmiddelen (waaronder, maar niet beperkt tot: systemen, hardware(componenten) en informatie) van Penvoerder, vergewist Partner zich van het geldende IBP-beleid en procedure voor het aanvaardbaar gebruik van bedrijfsmiddelen van Penvoerder welke op uw eerste verzoek wordt toegestuurd. Uw verzoek kunt u richten aan [e-mailadres penvoerder].
Indien Partner zijn eigen hardware componenten inzet bijde uitvoering van de Overeenkomst treft Partner passende beveiligingsmaatregelen en handelt Partner in overeenstemming met de normen van informatiebeveiliging ISO 27001 en ISO 27002.
Partner legt de verplichtingen zoals omschreven in dit artikel onverkortop aan personeel of derden waarvan hij zich bedient.

Artikel 6. Aansprakelijkheid en Algemeen
Behoudens opzet of grove schuld is Penvoerder niet aansprakelijk voor de eventuele schade die Partner lijdt als gevolg van uitvoering van de activiteiten onder deze Overeenkomst.
Op de onderhavige overeenkomst is Nederlands recht van toepassing.
Partijen verbinden zich in te spannen om eventuele geschillen in der minne te schikken. Bij gebreke van een minnelijke schikking zullen geschillen welkevoortvloeien uit de Overeenkomst worden voorgelegd aan de bevoegde rechter te‘s-Gravenhage.
De volgende bijlagen maken integraal deel uit van deze Overeenkomst:
bijlage 1: Activiteitenplan inclusief begroting;
In geval van onjuistheden of tegenstrijdigheden tussen de Overeenkomst en de bijgevoegde Bijlagen, prevaleren de bepalingen van de Overeenkomst, in rangorde gevolgd door het Activiteitenplan en Begroting.
Geen van de Partijen kan één of meer van zijn rechten of verplichtingen uit deze Overeenkomst zelfstandig overdragen of bezwaren.
De aan de overeenkomst gehechte bijlagen vormen een onverbrekelijk geheel met de Overeenkomst. Mondelinge mededelingen, toezeggingen, afspraken, aanvullingen en/of wijzigingen van de
Overeenkomst zijn tussen partijen uitsluitend bindend indien zij schriftelijk zijn overeengekomen en de betreffende schriftelijke afspraken als bijlage aan de onderhavige Overeenkomst zijn gehecht.


Aldus overeengekomen en ondertekend,

Penvoerder,
Partner,
{{Signer1}}
{{Signer2}}
{{Signer2}}

Naam:

Naam:

Functie:

Functie:













Partner,
Partner,
{{Signer1}}
{{Signer2}}
{{Signer2}}

Naam:

Naam:

Functie:

Functie:




Bijlage: Activiteitenplan met begroting
